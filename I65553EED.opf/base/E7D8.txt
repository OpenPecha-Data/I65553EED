༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5021
29014
དུས་རབས་ཀྱི་བསམ་གཞིགས།
dus rabs kyi bsam gzhigs
Author
བློ་བཟང་འཇིགས་མེད་བསྟན་པ་རྒྱ་མཚོ།
blo bzang “jigs med bstan pa rgya mtsho
Descriptor
Original Publication
Place
zhang kang
Publisher
zhang kang gyi ling dpe skrun tshad yod kung zi
[2002]
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
239
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



LC SURROGATE CATALOGING RECORD
LC Control Number: W29014
Type of Material: Text (Book, Microform, Electronic, etc.)
Personal Name: Blo bzng jigs med bstan pa rgya mtsho, 1979-
Main Title: Dus rabs kyi bsam gzhigs.
Edition Information: Par gzhi 1.
Published/Created: Zhang kang : Zhang kang gyi ling dpe skrun kung zi, 2002.
Description: 3, 3, 239 p.
ISBN: 9624508615
Notes: In Tibetan.
spyi deb gnyis pa.
CALL NUMBER: PL+



དུས་རབས་ཀྱི་བསམ་གཞིགས།
འདི་གའི་གཙོ་སྒྲིག་པ་རྗེ་བློ་བཟང་འཇིགས་
མེད་བསྟན་པ་རྒྱ་མཚོ་མཆོག་ནི་སྤྱི་ལོ1979ལོར་གྱ་
ས་འགར་རྩེ་རུ་སྐུ་བལྟམས། 1993ལོར་བསྟན་པའི་
སྒོ་རུ་ཞུགས་ཏེ། བསེ་སྐུ་ཕྲེང་དྲུག་པ་མཆོག་གིས་
དབྱདས་གསལ་ཀྱི་ངག་སྒོ་ཐོག་མར་ཕྱེ། དེ་ནས་
འགར་རྩེ་ཆེ་བ་རིན་པོ་ཆེས་གཙོས་ཡོངས་འཛིན་དུ་
མའི་མདུན་ནས་མདོ་སྔགས་རིག་གནས་དང་བཅས་
པར་རགས་ཙམ་སྦྱངས། ནང་དགོན་ གྱི་ཡིག་་་
གཟུཊ་ དང་རྩོམ་ཡིག་འགྲན་བསྡུར་ཁྲོད་ཨང་དང་
པོའི་བྱ་དགའ་ཐོབ་ཅིང་། དུས་དེབ་་དུ་མའི་སྟེང་
དཔྱད་རྩོམ་དང་སྙན་རྩོམ་འགའ་རེ་ཕུལ། མ་དངུལ་
ཞན་པའི་དུས་དེབ་འགར་སྒོར་སུམ་སྟོང་ལྷག་གི་
རྒྱབ་སྐྱོར་གནང༌། ད་ལྟ་གཞུང་ལུགས་ལ་ཞིབ་་་
སྦྱངས་གནང་ཞོར་བཞུཊ་ལགས་སོ།།
་་་་་།
ཞང་ཀང་གྱི་ལིང་དཔེ་སྐྲུན་ཁང་།



：
-
:
- :
་ ；'
.དབ་
" " ་ ་
་ ： ་ ；
..
་ ་
༌་
-
-'
-
•
，
：
:：
-- ་
༌
ས - t'
-
" -
-
• •་
-
༧
ན •
་ ་ ་ ་
་༌
-
-
་་
༌
་
-
-
༌ , ，་ ་
་ ་
་
་
་
་
་ ་
་
༌
་
#
1:|:
བློ
T
-
, བོད
རིགས་དང་བདེ་བ་ལ་སོ་
-
རྒྱུན་
་ , , ， ,
，
-
:
ང
1
བ
::
1_ཀ
1 F
H
F
_r4 4
：
དུར དཀྱིལ་
_
|
༣
4
པ་པ་ཚུ་ཡིས་མི་བཀྲ་ཞིང༌།།
བཅོམ་ལྡན་འདས་ཀྱིས།
ཐུབ་རྣམས་སྡིག་པ་ཆུ་ཡིས་མི་བཀྲ་ཞིང༌། །
འགྲོ་བའི་སྡུག་བསྔལ་ཕྱག་གིས་མི་སེལ་ལ། །
ཉིད་ཀྱི་རྟོགས་པ་གཞན་ལ་འཕོ་མིན་ཏེ། །
ཆོས་ཉིད་བདེན་པ་བསྟན་པས་གྲོལ་བར་འགྱུར། །
:
+
1
Pr;Puar+P: rl© rj**ཀྱིr+Pr=JP༥༩sjcxrt_F༥ :
rt:Pr ar_
：|
མ་དག
:
" "
:
ལ་
''
-
+
༢：-
<
-- :
–
--- --
དུ འདེ འབོ
，
ལ
- ", ,
–
-- ，
–
"
-
་
- ，
ལ
་
་
.



དུས་རབས་ཀྱི་བསམ་གཞིགས།
- • སྤྱི་དེབ་གཉིས་པ། • -
ཞང་ཀང་གྱི་ལིང་དཔེ་སྐྲུན་ཁང་།



བློ་འདྲི་ས།
བསེ་ཚང་བློ་བཟང་དཔལ་ལྡན།
རྗེ་བཙུན་སྐལ་བཟང་བསྟན་པ་རྒྱ་མཚོ།
འགར་རྩེ་སྦྱིན་པ།
གཙོ་སྒྲིག་པ།
འགར་ཆུང་བ་བློ་བཟང་འཇིགས་མེད་བསྟན་པ་རྒྱ་མཚོ།
གཙོ་སྒྲིག་གཞོན་པ།
ཞོ་འོ ང་འཕྲིན་ལས།
རྩེ་སྐྱེས་རིག་པའི་འཕུར་མདའ།
རྩོམ་སྒྲིག་པ།
འ ཇམ་སྦྱིན། ཤེས་རབ།
འགར་རྩེ་འཇིགས་མེད།
གློག་འཕྲུལ་ཡི་གེ་བ།
གཉན་འཛུམ་དཀར།



བསླབ་བྱའི་མགུར་གླུ།
སྔོན་ བསགས་ བསོད་ནམས་ ཀྱི་མཐུ་ལས། དབྱིག་ གཉེན་ གཞུང་ལུགས་ ལ་ སྦྱངས་པ།
བསྟན་པའི་ཆོས་སྒོ་རུ་ཞུགས་ཤིང༌། ། ཨེ་མ་འདི་འདྲ་ཡི་སྐལ་བཟང་། །
རྙེད་དཀའ་རྟེན་བཟང་འདི་ཐོབ་ནས། །
ཐེག་ཆེན་བཤེས་ གཉེན་ གྱིས་ རྗེས་ བཟུང་། བསྟན་རྩ་སོ་ཐར་གྱི་ཚུལ་ཁྲིམས། །
དགག་སྒྲུབ་གནང་གསུམ་གྱི་བཅས་་་་་་་་
ཨེ་མ་འདི་འདྲ་ཡི་སྐལ་བཟང་། ། །
མཚམས། །
རབ་གསལ་འབུམ་སྡེ་ཡི་ཉིང་ཁུ། །
བརྒྱད་ཁྲི་བཞི་སྟོང་གི་ཆོས་ཀྱི་ ། །
འདུལ་བའི་གཞུང་ལུགས་ལ་སྦྱངས་པ། །
ཨེ་མ་འདི་འདྲ་ཡི་སྐལ་བཟང་། །
ཡང་སྙིང་ཤེར་ཕྱིན་གྱི་མན་ངག ། །
སྦས་དོན་མངོན་རྟོགས་གྱི་རིམ་པ། །
གསང་ཆེན་རྒྱུད་སྡེ་བཞིའི་རྣམ་བཞག །
བྱམས་ཆོས་གཞུང་ལུགས་ལ་སྦྱངས་པ། །
ཁྱད་པར་བླ་མེད་ཀྱི་རིམ་གཉིས། །
ཨེ་མ་འདི་འདྲ་ཡི་སྐལ་བཟང་། །
རྡོ་རྗེ་འཆང་ཆེན་གྱི་ལམ་ལ། །
ཐོས་བསམ་རྣམ་དག་ཅིག་བྱས་པ། །
རྟག་ཆད་མཐའ་བྲལ་གྱི་དབུ་མ། །
ཨེ་མ་འདི་འདྲ་ཡི་སྐལ་བཟང་། །
སྣང་སྟོང་དབྱེར་མེད་ཀྱི་ལྟ་བ་ །།
ཀླུ་སྒྲུབ་ཡབ་སྲས་ཀྱི་མན་ངག ། །
སྐལ་བཟང་འདི་འདྲ་ཞིག་ཐོབ་སྐབས། །
ཟབ་མོའི་གཞུང་ལུགས་ལ་སྦྱངས་པ། ། འཇམ་མགོན་བླ་མ་ཡི་ལེགས་བཤད། །
ཨེ་མ་འདི་འདྲ་ཡི་སྐལ་བཟང་། ། རྒྱ་བོད་གཞུང་ལུགས་ཀྱི་རིགས་ལམ། །
བླ་མའི་མན་ངག་དང་སྦྱར་ཏེ། །
སྣ་ཚོགས་ཤེས་བྱ་ཡི་བང་མཛོད། ། ཆོས་གྲྭར་སྦྱང་སྐྱོར་དང་རྩོད་པ།
གཞི་ལྔ་རང་སྤྱི་རུ་བསྡུས་པ། ། | བསྟན་པའི་མཛེས་རྒྱུན་དུ་སྐྱོངས་ཤིག ། །
ཆོས་མངོན་རྒྱ་མཚོ་ཡི་གྲུ་གཟིངས། །
– 1 ཡཁ་



བར་
བསྟན་ལ་རིམ་སློབ་ཀྱི་བཞེད་སྲོལ། ། བསླབ་ཁྲི མས་རྣམ་དག་གི་ཕྱི་དུལ། །
ཐོས་ བསམ་ སྒོམ་ གསུམ་ གྱི་ ཉམས་ བཞེས། ཉོན་མོངས་མགོ་གནོན་གྱི་སེམས་དུལ། །
ཚོགས་བསགས་སྒྲིབ་སྦྱོང་གིས་དུས་འདའ།
རིས་མེད་གཅིག་བསྡུས་ཀྱི་རྣམ་ཐར། ། ། །
སྔོན་བྱོན་མཁས་པ་ལྟར་སྐྱོངས་ཤིག ། འཁོར་བའི་འཇུག་ལྡོག་ལ་ཞེན་ལོག །
གཏན་བདེ་ཐར་བ་ཡི་ལམ་ལ། །
ཁྱད་པར་གང་ཐོས་ཀྱི་གཞུང་ལུགས། ། ཉིན་མཚན་ལྟོས་མེད་དུ་འབད་དགོས། །
ཁ་བཤད་སྟོང་ཤེས་ཙམ་མིན་པར། །
རང་རྒྱུད་ཉོན་མོངས་དག་འདུལ་བའི། །དྲིན་ཆེན་བླ་མ་དང་གྲྭ་ཚང་། །
བྱེད་ཐབས་རང་རྒྱུད་ལ་སྦྱོར་ཅིག ། མཉེས་པའི་མཆོད་པ་ཞིག་བསྒྲུབས་ཏེ། །
སྒོ་གསུམ་རྣམ་དཀར་གྱི་དགེ་ཚོགས། །
དམ་ཆོས་ཐོས་བསམ་གྱི་འབྲས་བུར། ། བསྟན་པ་ཡུན་གནས་ཀྱི་རྒྱུར་བསྔོའོ། །
ཞེས་བསེ་ཚང་བློ་བཟང་དཔལ་ལྡན་ནས་བོད་ཟླ་ ༢ བའི་ཚེས་༡༩ ལ་འཕྲལ་དུ་བྲིས་པ་དགེ
-
2
-



ཨ- • གཞེན་སྐུལ • ཡ
གཞེན་སྐུལ།
ཇི་སྐད་དུ། སངས་རྒྱས་བཅོམ་ལྡན་འདས་ཀྱི་ཞལ་གྱི་བུམ་བཟང་
ལས། ཚུལ་ཁྲིམས་འདི་ནི་བདེ་བའི་མཆོག ། ཚུལ་ཁྲིམས་འདི་ནི་
ཐར་བའི་ལམ། །ཚུལ་ཁྲིམས་འདི་ནི་ཡོན་ཏན་གཞི། །ཚུལ་ཁྲིམས་
འདི་ནི་སངས་རྒྱས་རྒྱུ། ། ཞེས་གསུངས་པ་ལྟར་གནས་སྐབས་དང༌
མཐར་ཐུག་གི་འདོད་པའི་དོན་ཕུན་སུམ་ཚོགས་པ། མངོན་མཐོ་
དང༌། ངེས་ལེགས་ ཀྱིས་ བསྡུས་ པའི་ཡོན་ཏན་ཐམས་ ཅད་ཚུལ་་་་
ཁྲིམས་ལ་རག་ལས་པ་ཡིན་པས། ང་ཚོ་ཤཱཀྱའི་དགེ་སྦྱོང་རྣམས་ཀྱིས།
ཆོས་འདུལ་བའི་བཅོས་ཁྲིམས་མིག་བཞིན་དུ་བསྲུང༌ སྟེ། མདོ་་་་
སྔགས་རིག་གནས་དང་བཅས་པའི་གཞུང་ལུགས་ལ། ཐོས་བསམ་
སྒོམ་བསམ་དང༌། འཆད་རྩོད་རྩོམ་གསུམ་སྒོས་བརྩོན་པ་ལྷུར་ལེན་
བྱེད་རྒྱུ་ནི་ཤིན་ཏུ་གལ་རེ་ཆེ།
ཞེས་འགར་རྩེ་བླ་མ་སྐུ་ཕྲེང་བརྒྱད་ པའི་ མིང་ཙམ་འཛིན་པ་ སྐལ་་་
བཟང་བསྟན་པ་རྒྱ་མཚོས་ཆེད་དུ་བྲིས།
– 3 ཨ་



དཀར་ཆག
- • བསམ་གཞིགས་ཀྱི་འོས་གླེང་། • –
ཐོག་མའི་སྙན་སྒྲོན། .……
བློ་བཟང་འཇིགས་མེད་བསྟན་པ་རྒྱ་མཚོ། (1)
དུས་རབས་ཀྱིས་བསླངས་པའི་བསམ་གཞིགས། ..………………….…
འགར་རྩེ་བསྟན་འཛིན། （15）
རང་རིགས་ཀྱི་སྐད་ཡིག་དང་ཡུལ་སྲོལ་སྐོར་རོབ་ཙམ་གླེང་བ་གདུང་
མུན་སེལ་བྱེད་སྒྲོན་མེ། ………………………..………… བློ་བཟང་དགེ་འདུན།（25）
བསམ་གཞིགས་ཀྱི་འཆར་སྣང་། ..…....…
འགར་རྩེ་སྦྱིན་པ།（31)
དྲིས་ལན་སྙིང་གི་མུན་སེལ། .....…………………........…... རྒྱ་གྲོལ། （42)
རྗེས་སུ་འཕངས་པའི་ལྷག་བསམ་གྱི་འཛུམ་དཀར། .....….………..
..….………... མུན་འཇོམས་སྒྲོན་མེ། (49）
ཞི་བདེའི་ས་བོན་འཚོལ་བའི་སོ་ནམ་པ་ཞིག་གི་བསམ་གཞིགས། ...
...... བཤད་སྒྲུབ། （79)
དུས་རབས་ཀྱི་གཏམ། .....…........…. དགེ་འདུན་ལྷུན་འགྲུབ།（92）
- 1
ཁཡ



བཅ-
- . དུས་རབས་ཀྱི་བསམ་གཞིགས། · --
ང་ཚོས་རང་ངོ་རང་གིས་ཤེས་དགོས།
•...........
…..... འགར་རྩེ་ཚུལ་ཁྲིམས། (104）
ནང་བསྟན་ཆོས་ལུགས་ཀྱི་གཞི་རྩའི་བསམ་བློའི་སྐོར་གླེང་བ། ..……..
... རྩེ་སྐྱེས་རིག་པའི་འཕུར་མདའ། (111)
མི་རིགས་བྱ་བ་དེ་གཙོ་བོ་མི་རིགས་བྱ་བའི་སྐད་ཡིག་སྟེང་ན་ཡོད།
.....….. ཁྱུང་ཐར་རྒྱལ། (121）
《བོད་མི་རིགས་ཀྱི་མདུན་དུ་གནས་པའི་འཇིག་ཉེནསྐོར་གླེང་བ》
ཞེས་པ་བཀླགས་རྗེས་ཀྱི་འཆར་སྣང་། ... ཞོ་འོང་འཕྲིན་ལས། （127)
ལོག་རྟོག་ནད་བརྒྱའི་གཟིར་བ་དག་ལ་སྐྱེས་སུ་ཕུལ་བ་དཀར་པོ་ཆིག་
ཐུབ་ཀྱི་སྨན་ཐུན། ། ……….….....…..….. འགར་རང་འབར། (136)
དུས་རབས་ཀྱིས་སྤྲད་པའི་འོས་འགན། ...…..
...….. འགར་འཇམ་སྦྱིན། (144）
ནང་བའི་གྲུབ་མཐའ་སྨྲ་བ་བཞིའི་ཐུན་མོང་དང་ཐུན་མིན་གྱི་འདོད་
ཚུལ་དེ་ཚན་རིག་དང་མཐུན་ཚུལ་རོབ་ཙམ་གླེང་བ། .....…………….….
…………………………….. ཞོ་འོང་དཀོན་མཆོག་སྐྱབས། (148)
འཇིག་རྟེན་པའི་ཡང་དག་པའི་ལྟ་བ་ལས་འབྲས་ཀྱི་ངོ་བོ་རོབ་ཙམ་
གླེང་བ་ཁྲོན་མཐིལ་སྦལ་བའི་ལྷག་བསམ། ......…..
..….…..…….. འགར་རྩེ་འཇིགས་མེད། (157)
- 2 -



ཁབབབ • དཀར་ཆག • མམ་
- • སྲོལ་རྒྱུན་རིག་པའི་གཟི་འོད། • ཡ་
སྡེ་སྣོད་གསུམ་གྱི་སྤྱི་འགྲོས། ..…… འཇམ་དབྱངས་ཆོས་འཕེལ།（168）
གནའ་རབས་བོད་ཀྱི་ཡི་ག་ཐོག་གི་རྒྱལ་ཁབ་དང་རྒྱལ་ཁམས་ཞེས་པའི་
མིང་གི་འཇུག་གཞི་ལ་ང པྱད་པ་གཟུར་གནས་མཆོད་པའི་མེ་ཏོག ...
………... རྔོག་རྒྱུད་འཇམ་དབྱངས་འཕྲིན་ལས། （181)
རྒྱལ་བོ་གྲི་གུམ་བཙན་པོ་ལོང་ངམ་གྱིས་བཀྲོངས་རྐྱེན་ལ་རགས་ཙམ་
དཔྱད་པ། ....………………………………….. ལྕང་སྐྱ་དགེ་འདུན་བཀྲ་ཤིས། (199)
གྲུབ་མཐའ་ཐམས་ཅང་ཀྱི་ཡང་རྩེ་དཔལ་ལྡན་ཐལ་འགྱུར་བའི་ཐུན་
མོང་མ་ཡིན་པའི་ཁྱད་ཆོས་བརྒྱུད་ཆེ་ལོང་དུ་བཤད་པ་རྒྱལ་བ་དགྱེས་
པའི་མཆོད་སྤྲིན། ..…………. གླིང་སྐྱེས་དཀོན་མཆོག་སྐལ་བཟང་། （204）
ཚད་མ་རིག་པའི་དགེ་བ་དང་སྤྱི་དོན་རགས་ཙམ་གླེང་བ། ..…..……
..…….…...….….. འགར་ཉག་ཕྲན། (219)
མི་ན་བར་ཡུན་རིང་དུ་འཚོ་བར་བྱ་བའི་ཐབས་ཤེས་ཚེ་ཡི་རིག་བྱེད་
བདུད་རྩིའི་ཐིགས་པ། ...…. འགར་རྩེ་བློ་བཟང་བསྟན་འཛིན། （228）
སྙན་ངག་པ་ཁ་ཤས་དང་སེམས་གླེང་བ། ..…...………....
........ གཉན་འཛུམ་དཀར། (235)
--
3
ཁ-



- · བསམ་གཞིགས་ཀྱི་འོས་གླེང . ཨཁས་
ཐོགཡི་སྙན་སྒྲོན]
འགར་ཆུང་བ • བློ་བཟང་འཇིགས་མེད་བསྟན་པ་རྒྱ་མཚོ།
དེ་ཡང་འགྲོ་བ་མི་སུ་ཞིག་ཡིན་རུང་ཡང་དག་པའི་ཚན་རིག་སློབ་གསོ་
དར་སྤེལ་དུ་ཇི་ཙམ་བཏང་ན་དངོས་ཡོད་འཚོ་བའི་འཕེལ་རྒྱས་ལ་དེ་
ལྟར་ཕན། ཚན་རིག་སློབ་གསོ་ལོག་ལམ་དུ་ཇི་ལྟར་བཀོལ་ན་དངོས་
ཡོད་འཚོ་བའི་འཕེལ་རྒྱས་ལ་དེ་ལྟར་གནོད། རྩོམ་རིག་བྱེད་ཕྱོགས་
ཁྱབ་བརྡལ་ལ་ཇི་ལྟར་བཏང་ན་མི་རིགས་ཀྱི་བསམ་བློ་དེ་ལྟར་གཏིང་
ཇེ་ཟབ་དང་རྒྱ་ཇེ་ཆེར་འགྲོ་ངེས། དེ་ཡང་རང་ཉིད་ཀྱི་ནུས་ཤུགས་
དང་རང་ཉིད་ཀྱི་འབད་བརྩོན་ལ་རག་ལས། དེའི་ཕྱིར། ཐབས་
མཁས་ ཐུགས་ རྗེ་ ཡི་ མངའ་ བདག་ ཐུབ་ པ་ སངས་ རྒྱས་ ཀྱིས་ ཀྱང་།
བདག་ཉིད་བདག་གི་མགོན་ཡིན་གྱི། ། གཞན་ལྟ་སུ་ཞིག་མགོན་དུ་
བགྱིད། ། ཞེས་རང་ཉིད་ཀྱི་བྱ་བཞག་གང་ཡོད་རང་ཉིད་ཀྱིས་སྒྲུབ་
པ་ལས་གཞན་སུ་ལའང་རག་མ་ལས་བར་གསུངས་པ་དང་མཐུན་པར།
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་་་་
ཐེངས་གསུམ་པ་ཚོགས་པ་ནས་བཟུང་། མི་རིགས་སོ་སོར་རང་ར་
མ་ཡིན་པའི་ཁྱད་ཆོས། སྐད་ཡིག རིག་གནས། ཆོས་ལུགས།
ལོ་རྒྱུས། ཡུལ་སྲོལ་གོམས་འདྲིས་སོགས་ལ་མཐོང་ཆེན་དང་བརྩི་
བཀུར་བྱེད་དགོས་པའི་ལམ་སྲོལ་བཏོད་པ་དང་ཆབས་ཅིག་ང་ཚོའི་མི་
རིགས་འདིས་ཀྱང་དགའ་སྤྲོའི་ངང་ཏང་དང་རྒྱལ་ ཁབ་ ཀྱི་ བཅའ་
- 1 -



ཁ · དུས་རབས་ཀྱི་བསམ་གཞིགས། ·
ཁྲིམས་གཞིར་ བཟུང་ནས་སྐད་ཡིག རིག་གནས། ཆོས་ལུགས།
ལོ་རྒྱུས་སོགས་ལ་ཉར་ཚགས་བྱས་ཏེ་བསམ་དངོས་ལ་ཆགས་གྲུམ་ཤོར་
བ་སླར་གསོ་དང་། མི་རིགས་ཡར་རྒྱས་དང་དཔལ་འབྱོར་དར་སྤེལ་
ལ་འ བད་བརྩོན་ལྷོད་མེད་བྱེད་ བཞིན་ མི་ལོ་ཉི་ཤུ་ ལྷག་འདས་པའི་
སྐབས་འདིར། ད་དུང་ང་ཚོས་རྣམ་གཡེང་ལེ་ལོ། བག་འཁུམས།
རྙིང་ཞེན། བཅས་ཀྱི་འཆིང་རྒྱ་ལས་བརྒྱ་འགྱུར་གྱིས་བརྒལ་ཏེ་ཚན་
རིག་སློབ་གསོ་དང་དངོས་ཐོག་བདེན་འཚོལ་གྱི་ཐབས་ལམ་ཡང་དག་
པ་ཞིག་ལ་བརྟེན་ནས་ནང་བསྟན་ཆོས་ལུགས་ཚན་རིག་ལས་ཀྱང་རྒྱ་
ཆེ་བ་དང་གཏིང་ཟབ་པ་འཛམ་གླིང་ཡོངས་ཀྱི་གཟུར་གནས་མཁྱེན་
དཔྱོད་ཅན་དག་ལ་ར་སྤྲོད་བྱེད་རྒྱུ་ནི་ང་ཚོའི་ཤེས་ཡོན་ཅན་རྣམས་ལ་
དུས་རབས་ཀྱིས་སྤྲད་པའི་འོས་འགན་ཉག་གཅིག་ཡིན་ནོ། །
དེར་མ་ཟད་པན་ཆེན་སྐུ་ཕྲེང་བཅུ་བ་མཆོག་གིས་ཀྱང་། བོད་རིག་
པར་ཞིབ་འཇུག་བྱེད་ སྐབས་ སངས་རྒྱས་ཆོས་ལུགས་ཀྱི་ཞིབ་འཇུག་
བགཞི་རྩར་མ་བཟུང་ན། བོད་ཀྱི་རིག་གནས་ཀྱི་གཞི་རྩ་དོར་བ་ཡིན་
པས། བོད་རིག་པ་ཟེར་བ་ཡང་མིང་སྟོང་ཞིག་ཏུ་འགྱུར་བ་ལས་
འོས་མེད། ཅེས་གསུངས་ པའི་བཀའ་སློབ་ཚད་མར་གྱུར་བ་འདི།
ངེད་ ཅིག་རྩོམ་སྒྲིག་པ་ཡོངས་ཀྱིས་སྙིང་གི་མཐིལ་དུ་བཟུང་བ་དང་
གཅིག དེང་སྐབས་ན་གཞོན་ཤེས་ཡོན་ཅན་ཏུ་རློམ་པ་འགའ་ཞིག་
གིས་ཆོས་དང་ཆོས་ མིན་གྱི་ཁྱད་མི་འབྱེད་པར་སྤྱི་ཚོགས་འཚོ་བའི་
ཁྲོད་ཀྱི་ངན་ཁག་ཡོད་ཚད་བོད་བརྒྱུད་ནང་བསྟན་ཆོས་ལུགས་ལ་དཀྲི་
ཅི་ཐུབ་བྱས་པས་ཚུལ་མིན་གྱི་ལྟ་ཚུལ་ཞིག་རྒྱ་ཡན་དུ་མཆེད་པ་དང་
གཉིས། འཚེ་བྲལ་ཞི་བ་ནང་བའི་ཆོས་ཀྱི་གཞི་རྩའི་བསམ་བློ་དང་
ཀུན་སྤྱོད་རྨ་མེད་པ་རྣམས་ནི། སྤྱི་ཚོགས་འཕེལ་རྒྱས་ཀྱི་སྔོན་འགྲོའི་
ཡཁས 2 --



- • བསམ་གཞིགས་ཀྱི་འོས་གླེང • ཡས་
ཆ་རྐྱེན་དུ་ཇི་ལྟར་འགྲོ་བའི་ཚུལ་དང་གསུམ། སྟོན་པ་སངས་རྒྱས་
ཀྱི་དགོངས་པར་མཐུན་པའི་ཆོས་དང་དེ་ལས་ལྡོག་པའི་ཆོས། ཡང་
ན་ཆོས་པ་རྣལ་མ་དང་། རྫུན་པའི་ཁྱད་ལེགས་པར་ཕྱེ་སྟེ། འདས་
པའི་ལོ་རྒྱུས་ཀྱི་བརྒྱུད་རིམ་ཁྲོད་ཡང་དག་པའི་ཆོས་དང་ཆོས་པ་རྣལ་
མས་མི་རིགས་ཀྱི་ཁེ་ཕན་སོགས་ལ་ནུས་པ་བཏོན་ཡོད་པ་དང་བཞི།
ཚན་རིག་དང་མཐུན་ པའི་ སངས་ རྒྱས་ཆོས་ ལུགས་ ཀྱིས་ ང་ཚོའི་མི་
རིགས་འདིའི་འཚོ་བའི་འཕེལ་རྒྱས་ལ་ཤུགས་སྣོན་པའམ་གཞོགས་
འདེགས་ཀྱི་ནུས་པ་ཇི་ལྟར་འདོན་ཐུབ་པ་དང་ལྔ་། བློ་མཐུན་མའོ་
ཙེ་ཏུང་གིས། མི་རིགས་གྲངས་ཉུང་ལ་བཙན་གྱིས་རྒྱ་ཡིག་དང་རྒྱ་
སྐད་སློབ་ཏུ་འཇུག་མི་ཆོག་པར་མ་ཟད་ཁོ་ཚོར་མི་རིགས་སོ་སོར་རང་
ཉིད་ཀྱི་སྐད་ཡིག་སྐོར་ ཀྱི་རིག་གནས་སློབ་གསོ་གོང་དུ་སྤེལ་རོགས་
བྱེད་དགོས་ཞེས་དང༌། ཀྲུའུ་ཞི་ ཅང་ཙེ་མེན་གྱིས་ཀྱང་རྒྱལ་ཁབ་
འཕེལ་རྒྱས་སུ་གཏོང་ཐབས་ཚན་རྩལ་དང་སློབ་གསོ་ལ་རག་ལས་ཡོད་
ཅེས་ གསུངས་ པའི་དགོངས་དོན་ལག་ལེན་མཐར་འཁྱོངས་བྱེད་་་་་་
དགོས་པ་དང་དྲུག་ལ་དམིགས་ཏེ། ངེད་ཅག་གིས་སླར་ཡང་འབད་
བརྩོན་ལྷོད་མེད་སྒོས། སྤོབས་པ་ཆེར་བསྐྱེད་དང་འདུ་ཤེས་ཡང་དག་
གིས་ལུས་ཚོད་ཀྱི་གོས་ངང་རང་ཚོད་ཀྱི་གཏམ་ཞེས་པའི་བག་འཁུམས་
ཀྱི་འདུག་སྟངས་ལས་བརྒལ་ནས། མི་རིགས་ཤིག་གི་སེམས་ཁམས་
དང་དུས་རབས་ཤིག་གི་དཀྱོགས་མཚམས་འདིར་འགྲེང་བའི་འགན་
བབས་བཏེགས་ཏེ། རྒན་གཞོན་ཀུན་གྱིས་ ཕན་ཚུན་གྱི་བསམ་བློ་
བརྗེ་རེས་དང་ཉམས་མྱོང་ཕྱོགས་བསྡོམས་བྱེད་སའི་གླིང་ག་ལྟ་བུ་ཞིག་
ཏུ་གྱུར་ན་སྙམ་པའི་བློས་བསླངས་ཀྱི་འདུ་ཤེས་ཤིག་སྔོན་དུ་བཏང་
ནས་ཁ་བཏགས་ལྟ་བུའི་ཕྱི་གཙང་ནང་གཙང་གི་ལྷག་བསམ་གྱི་ཀུན་
-
3
-



ཡ་ • དུས་རབས་ཀྱི་བསམ་གཞིགས། • ཡ་
སློང་གཞི་བཅོས་ཏེ། ང་ཚོའི་མི་རིགས་ཀྱི་འབྱུང་འགྱུར་དང་ད་ལྟའི་
བསམ་དངོས་ཀྱི་འཕེལ་ཕྱོགས་ སོགས་གང་ཐད་ནས་ཐུགས་ཁུར་བླ་
ལྷག་ ཏུ་འདོན་པ་འི་གཟུར་གནས་ཤེས་ལྡན་པ་དང ་ན་གཞོན་རྩོམ་པ་
པོ་ད ག་ གིས་ རང་མི་རིགས་ཀྱི་ཐུན་མོང་མ་ཡིན་པའི་སྐད་ཡིག་ རིག་
གནས་ ཆོས་ལུགས་སོགས་ཀྱི་བསྐོར་ལས་འཕྲོས་ པའི་དཔྱོད་ བརྗོད་
སྐོར་ཞིག་ འདེམས་བསྒྲིགས་བྱས་པའི་གླེགས་བུ་འདིའི་ སྔར་ གྱི་ མིང་
《རྫོགས་ལྡན་མཆོད་པའི་མེ་ཏོག》སྤོར་ནས་གླེགས་བུ་འདིའི་བརྗོད་
བྱ་དང་མཐུན་པར་སྤྱི་དེབ་གཉིས་པའི་མཚན་བྱང་ལ་《དུས་རབས་ཀྱི་
བསམ་ གཞིགས»ཞེས་ གསོལ་བ་ཡིན། ང་ཚོའི་མི་རིགས་ ཀྱི་འབྱུང་
འགྱུར་དང་། ད་ལྟའི་བསམ་བློའི་འཕེལ་ཕྱོགས་ལ་ཐུགས་འཁུར་བླ་
ལྷག་ཏུ་འདོན་པའི་གཟུར་གནས་མཁྱེན་དཔྱོད་ཅན་དག་ལ་ཆེད་ཞུས་
བྱས་པའི་ཆེད་རྩོམ་སྐོར་ཞིག་ཕྱོགས་བསྒྲིགས་བྱས་པའི་གླེགས་བུ་འདི་
ལ་སྔར་གྱི་མིང་《རྫོགས་ལྡན་མཆོད་པའི་མེ་ཏོག》སྤྱོར་ནས་གླེགས་བུ་
འདིའི་བརྗོད་བྱ་དང་མཐུན་པར་སྤྱི་དེབ་གཉིས་པར་“དུས་རབས་ཀྱི་
བསམ་གཞིགས”ཞེས་མཚན་གསོལ་བ་ཡིན། སྤྱིར་ན་ཐོས་རྒྱ་དང་།
མཐོང་རྒྱུ། ཉམས་མྱོང་སོགས་ཕྱོགས་གང་ཐད་ནས་ཆེས་ཆེར་ཞན་
པའི་ གྲྭ་རྐྱང་ངེད་ཅག་ལྟ་བུ་ལ་མཚོན་ན། འདི་འདྲའི་གླེགས་བུ་
ཞིག་ པར་བསྐྲུན་བྱེད་རྒྱུར་ ཐ་ན་འགྲོ་གྲོན་ གྱི་ ཐད་ནས་ཀྱང་ དཀའ་
ཁག་ཤིན་ཏུ་ཆེ་མོད། དེ་དག་ལ་ཇི་མི་སྙམ་པར་བཀའ་དྲིན་གཞལ་
མེད་སྐྱབས་རྗེ་འགར་སྟོན་དམ་པ་གང་དང་དགོན་པའི་ལས་སྣེ་ལྷན་
རྒྱས་ཀྱིས་ སེམས་ཤུགས་དྲོན་མོའི་ རྒྱབ་སྐྱོར་དང༌། ངེད་ཅག་རྩོམ་
སྒྲིག་ ཁང་གི་ཞུམ་མེད་ཀྱི་སྙིང་སྟོབས་དང་ལྡོག་མེད་ཀྱི་དུངས་ཞེན་
བཅས་ ཀྱིས་ མཚམས་སྦྱར་ཏེ། ཁ་དཔེ་ལ། ཁབ་གསོག་ནས་་་་་
—- 4 —-



ཡ་ - བསམ་གཞིགས་ཀྱི་འོས་གླེང. --
འབིག་དང༌། འབིག་གསོག་ནས་གྲི་བརྡུངས་ཞེས་པའི་དཔེ་ལྟར།
པར་བསྐྲུན་གྱི་མ་དངུལ་བྲེ་གསོག་ཕུད་གསོག་བྱས་ནས། གླེགས་བུ་
འདི་ད་བཟོད་པར་བསྐྲུན་བྱ་བ་ལེགས་འགྲུབ་བྱུང་བ་ཡིན་ནོ། །
དེ་དང་འབྲེལ་ནས་ང་ རང་གི་བསམ་ཚུལ་ཞིག་གླེང་ན། མའོ་ཙེ་
ཏུང་གིས་ཀྱང་། རྩོམ་ཡིག་དང་གཏམ་བཤད་ནི་ཆེད་དུ་མི་གཞན་
ལ་བག་ཆགས་བསྒོ་བའི་ཆེད་དུ་ཡིན་ལ། མི་གཞན་པའི་བསམ་བློ་
དང་བྱ་སྤྱོད་ལ་ཁ་ལོ་བསྒྱུར་བའི་ཆེད་དུའང་ཡིན་ཞེས་དང༌། རིག་
པའི་ དཔའ་ བོ་ དོར་ ཞི་ གདོང༌ དྲུག་ སྙེམས་ པའི་བློ་ ལྡན་ གྱིས་ ཀྱང་།
རང་རེ་གངས་ཅན་མི་རིགས་ལ་མཚོན་ན་ལོ་རྒྱུས་ཀྱི་རྒྱུན་རིང་བ་དང་།
རིག་གནས་ཀྱི་ལོངས་སྤྱོད་ཕྱུག་པ་སོགས་རྒྱལ་ཁབ་ཕྱི་ནང་ཀུན་ཏུ་
གྲགས་ཀྱང་གྲགས་ལ། བདེན་ཡང་བདེན་མོད། འཇིག་རྟེན་་་
སྤྱིའི་དར་རྒུད་འཕོ་འགྱུར་གྱི་གནས་ཚུལ་ལ་མ་ལྟོས་པར། མེས་པོ་
རྣམས་ཀྱིས་ཤུལ་བཞག་དངོས་རྫས་ཡོད་ཁུལ་གྱིས་རང་མཐོང་ང་རྒྱལ་
གྱིས་ཉལ་བསྡད་ན་མི་འགྱངས་པར་གཞན་གྱི་གྱང་རྩ་དང་ཟས་ལྷག་
ལ་བརྟེན་པའི་སྤྲང་བོར་འགྱུར་བར་ཐེ་ཚོམ་མེད་ཅེས་གསུངས་པ་ལྟར།
ང་ཚོའི་མི་རིགས་གང་ཡིན་ཡང་ལྟོ་རྒྱབ་ཁོ་ན་ཙམ་གྱིས་ཡིད་མི་ཚིམ་
པར་འཛམ་གླིང་ཡོངས་ཀྱི་ཁ་ཕྱོགས་དང༌། དུས་རབས་ཀྱི་ཁྱད་ཆོས།
མ་འོངས་པའི་མདུན་ལམ་བཅས་ཕྱོགས་གང་ཐད་ལ་ལྐོག་ལྟ་དང་རྒྱུང་
བལྟ། ཡང་ན་དངོས་སུ་ཞིབ་དཔྱོད་བྱས་ཏེ། ཡང་དག་པའི་ལྟ་
ཚུལ་གཅིག་གྱུར་གྱི་ངང་ནས་མཐུན་སྒྲིལ་གྱི་དཔུང་བ་མཉམ་གཤིབ་
ཀྱིས། ཕྱི་དངོས་པོའི་དཔལ་འབྱོར་དང༌། ནང་བསམ་པའི་་་་་
དཔལ་ཡོན་གཉིས་མཐོར་འདེགས་སུ་བཏང་ནས། མགྱོགས་མྱུར་
ངང་ཚན་རིག་ལག་རྩལ་དང་དཔལ་འབྱོར་འཛུགས་བསྐྲུན་སོགས་
ཨ་ཁ་པ
5
—



8
–་ དུས་རབས་ཀྱི་བསམ་གཞིགས། ，--
གོང་འཕེལ་དུ་གཏོང་བར་སྐུལ་འདེད་ཀྱི་ནུས་པ་བླ་ ལྷག་ཏུ་ འདོན་
དགོས། དེར་མ་ཟད་སློབ་གྲྭ་ཁག་དང་ དགོན་སྡེ་ཁག་གིས་ཕན་
ཚུན་ལ་བསམ་བློ་བརྗེ་རེས་དང་། ཉམས་མྱོང་ཕྱོགས་བསྡོམས་བྱས་
ནས། སྐད་ཡིག རིག་གནས། ཆོས་ལུགས། སློབ་ གསོ་་་་
སོགས་ འཛིན་ སྐྱོང༌ སྤེལ་ གསུམ་ གྱི་ བྱ་ བ་ རྒྱུན་ འཁྱོངས་ དང་།
གཙིགས་ཆེན་དུ་བཟུང་སྟེ། ཁྱོན་ཡོངས་ནས་དར་རྒྱས་གོང་འཕེལ་
དུ་གཏོང་ བར་ ཏན་ ཏན་ཏིག་ ཏིག་ གིས་ ཧུར་བརྩོན་བྱེད་ དགོས་ཏེ།
པཎ་ཆེན་ རིན་པོ་ཆེ་མཆོག་གིས། གཙོ་བོ་བོད་ཡིག་གི་ཐོག་ནས་
བོད་ ཡིག་ སློབ་དགོས་པ་མ་ཟད་བོད་ཡིག་གི་ ཐོག་ནས་ ཡོན་ཏན་་་་
གཞན་པ་མཐའ་དག དཔེར་ན། རྩིས་རིག དངོས་ཁམས།
རྫས་སྦྱོར། མཚན་ཉིད་རིག་པ། རང་བྱུང་ཁམས་ཀྱི་ཚན་རིག
ཆབ་སྲིད། ལོ་རྒྱུས། མཚན་ཉིད་རིག་པ་ལ་སོགས་སྤྱི་ཚོགས་ཚན་
རིག་ གི་ཡོན་ཏན་ཚང་མ་བོད་ཡིག་གི་ཐོག་ནས་ སློབ་ཐུབ་པ་ཞིག་་
བཅའ་དགོས། ཞེས་གསུངས་པ་ལྟར་ང་ཚོའི་བོད་མི་རིགས་སུ་ཞིག་
ཡིན་རུང་རང་མི་རིགས་ཀྱི་ཡུལ་སྲོལ་གོམས་འདྲིས་ཀྱི་ཁྱད་ཆོས་ཚང་
དགོས་པ་དང༌། བོད་རིགས་ཡིན་ཕྱིན་ཐོག་མར་བོད་ཡིག་གི་ཡིག་
རྨོངས་སེལ་དགོས་པ་དང༌། སྐད་ཡིག རིག་གནས། ཆོས་་་
ལུགས། ལོ་རྒྱུས་སོགས་ལ་བརྩི་བཀུར་དང་། མཐོང་ཆེན་བྱེད་
དགོས་པ་དང༌། རང་ཉིད་ཀྱི་རིག་གནས་རྨང་གཞི་བྱས་ནས་སྔོན་
ཐོན་མི་རིགས་ཀྱི་རིག་གནས་ལ་སློབ་སྦྱོང་བྱེད་དགོས་པ་དང་། མི་
རིགས་ཀྱི་ལ་རྒྱ་དང༌། མི་རིགས་ལ་དུངས་ཞེན་ཆེ་དགོས་པ་བཅས་
ཀྱི་དོན་ཚན་དེ་དག་ལ་ནན་ཏན་གྱིས་གཙིགས་ཆེན་དུ་བཟུང་ནས་
བོད་རིགས་རྣལ་མ་ཞིག་གི་ཁྱད་ཆོས་འབུར་དུ་ཐོན་དགོས་པར་མ་
-
6
ཁམས་



ཡ- · བསམ་གཞིགས་ཀྱི་འོས་གླེང	-
ཟད། བསམ་བློ། ལྟ་བ། ལག་ལེན་གྱི་སྟེང་སོགས་ནས་ཀྱང་
དུས་རབས་ཀྱི་འགྲོས་དང་བསྟུན་ཅི་ཐུབ་བྱས་ནས་སྔོན་ཐོན་མི་རིགས་
ཀྱི་གྲས་སུ་ཚུད་པར་འབད་བརྩོན་ལྷོད་མེད་བྱེད་དགོས། དེས་ན་ང་
ཚོའི་མི་རིགས་གང་ཞིག་ཡིན་རུང༌། ཁ་ནས་འབྱོན་མཁས་པ་ཙམ་
གྱིས་མི་འོང་བས་ལག་ལེན་མཐར་ཕྱིན་བྱེད་པ་དང༌། ཆོས་ལུགས་
རིག་གནས་སོགས་འཇི ན་སྐྱོང་སྤེལ་གསུམ་བྱེད་པར་ནན་ཏན་གྱིས་
སྐུལ་འདེད་གཏོང་དགོས་པ་ལས། ང་ཚོའི་ཆོས་ལུགས་རིག་གནས་
སོགས་ བག་ཆགས་རྙིང་བའམ་ རྨོངས་ པའི་ རིག་གནས་ སུ་ བསྙོན་་་་
འདིང་ནས་མི་རིགས་སྔོན་ཐོན་དུ་བགྲོད་པའི་བཀག་རྡོ་ལྟ་བུ་ཡིན་པ་
སོགས། ཚུལ་མིན་གྱི་སློབ་གསོ་གཏོང་བ་དང་། སྐུལ་སློང་བྱེད་པ་
ངན་སྐད་སྒྲོགས་པ་སོགས་ཀྱི་བྱ་འགུལ་སྤེལ་བཞིན་ཡོད། དེ་ནི་ཏང་
དང་རྒྱལ་ཁབ་ཀྱི་རྩ་ཁྲི མས་ལ་འགལ་བར་མ་ཟད། བོད་མི་རིགས་
ཀྱི་ནང་ལ་གཏོར་བརླག་དང༌། མི་རིགས་མཐུན་སྒྲིལ་ལ་གནོད་པ།
རང་མི་རིགས་ ཉམས་རྒུད་དུ་འགྲོ་བའི་རྩ་བའམ་འགག་སྒོ་ལྟ་བུར་
གྱུར་ཡོད། དེ་དག་གི་ད་ལྟའི་གསར་བཤད་དུ་རློམ་ཁྲོ་འགའ་ཞིག་
གིས་བམ་གཞིགས་རྣལ་མ་ཞིག་མ་བཏང་བའི་རྐྱེན་གྱིས། ཆོས་
དངོས་མ་དང་རྫུན་མའི་ཁྱད་མ་རྟོགས་པར་མཐའ་གསྡིག་ཏུ་ངན་ཁག་
ཡོད་ཚད། སངས་རྒྱས་ཆོས་ལུགས་སོགས་ཀྱི་སྟེང་དུ་བཀལ་ནས།
སངས་རྒྱས་ཆོས་ལུགས་ནི་སྤྱི་ཚོགས་འཕེལ་རྒྱས་སུ་འགྲོ་བའི་བཀག་རྡོ་
ཡིན་པ་དང་། སྔོན་ང་ཚོའི་མི་རིགས་འདི་ཉམས་རྒུད་དུ་སོང་བའི་
རྩ་བ་འང་འདི་ལ་ཐུག་པ་རེད། ཅེས་འཆོལ་བའི་གཏམ་སྨྲ་དང་སྨྲ་
བཞིན་ཡོད་པ་དེ་དག་ ཤིན་ཏུ་འཐད་པར་མི་སེམས་ཏེ། དེ་ནི་་་
གཅིག་ནས་སངས་རྒྱས་ཆོས་ལུགས་ཀྱི་སྟེང་ལ་བཅངས་པའི་བསམ་
པཚམས་
7
=



-- དུས་རབས་ཀྱི་བསམ་གཞིགས། • --
པའི་འདུ་ཤེས་ཡང་དག་མིན་པ་དང་། གཉིས་ནས་སངས་རྒྱས་ཆོས་
ལུགས་ཀྱི་དགོངས་པ་རྣལ་མའམ་དགོངས་པ་དངོས་མ་རྟོགས་པས་
སངས་རྒྱས་ཆོས་ལུགས་དང་སྤྱི་ཚོགགླུ་འཚོ་བའི་བར་གྱི་འབྲེལ་བའམ་
མཐུན་སྒྲིལ་ལ་མནོ་བསམ་གཏིང་ཟབ་མོ་ཞིག་གཏོང་མ་ཐུབ་པ་རེད།
དེའི་ཕྱིར། ལྟ་ཚུལ་ཕྱོགས་རིས་པ་ཞིག་གིས་སངས་རྒྱས་ཆོས་ལུགས་
ལ་བཅངས་པའི་བསམ་པའིལླེའ དུ་ཤེས་ལ་དབང་གུསྒྱུར་བྱས་ཤིང༌།
དེའི་དབང་གིས་སྤྱི་ཚོགས་འཚོ་བ་དང་སངས་རྒྱས་ཆོས་ལུགས་གཉིས་
ཕན་ཚུན་མེ་ཆུ་ལྟ་བུའི་བསམ་ཚུལ་གསར་བ་ཞིག་མངོན་དུ་གྱུར་ཡོད་
པ་རེད། ཅིའི ཊ ཕྱིར་ཞེ་ན། སངས་རྒྱགླ་ཆོས་ལུགས་ལ་བཅངས་
པའི་འ དུ་ཤེས་ཀྱིས་སྤྱི་ཚོགས་འཚོ་བར་མི་ཕཁྲེ་པ་ད་ང་། སྤྱི་ཚོགས་
འཚོ་བར་བཅངས་པའི་འ དུ་ཤེས་ཀྱིས་སངས་རྒྱས་ཆོས་ལུགས་བེད་
སྤྱོད་མི་ཐུབ་པའི་བསམ་ཚུལ་ཞིག་བྱུང་བ་ཡིན་ལ། དེ་ནི་ཡང་དག་
པའི་ལྟ་ཚུལ་ཞིག་མ་ཡིན་པར་མ་ཟད། སངས་རྒྱས་ཆོས་ལུགས་ལ་
ཞིབ་འཇུག་གཏིང་ཟབ་ཅིག་མ་བྱས་པའི་དན་རྟགས་ཤིག་ཀྱང་རེད།
རྒྱུ་མཚན་ནི་སཅས་རྒྱས་ཆོས་ལུགས་ཤ་གཏིབ་ཟབ་ཀྱིས་ཞིབ་འཇུག་ཇི་
ལྟར་ བྱས་ ན། ཚན་རིག་ཤེས་བྱ་མཐོ་འདེགས་ སུ་ གཏོང་ཐུབ་ཏེ།
རྒྱའི་མཁས་པ་ཆེན་པོ་སུན་ཀྲུང་ཧྲན་གྱིས། ནང་ཆོས་ནི་མཚན་ཉིད་
རིག་པའི་མ་ཡུམ་སྟེ། དེ་ལ་ཞིབ་འཇུག་བྱས་ན་ཚན་རིག་ལ་གསབ་
བསྐང་བྱེད་ཐུབ། ཅེས་དང་། དབྱིན་ཇིའི་མཁས་པ་ལུའུ་ཏོན་
གྱིས། ནན་གྱིས་བསྟན་དོན། དེང་སྐབས་ཚན་རིག་དང་མཚན་
ཉིད་རིག་པ་ཤིན་ཏུ་དར་རྒྱས་སུ་བྱིན་པའི་དུས་ཡིན་ཡང་། ཁོ་ཚོས་
ཤེས་པའི་བདེན་དོན་རྣམས་སངས་རྒྱས་ཆོས་ལུགས་དང་ཆ་འདྲ་ཡང་།
དེ་ལས་བརྒལ་མི་ཐུབ་པར་མ་ཟད། སངས་རྒྱས་ཆོས་ལུགས་ལ་དེ་
འཁལས་ 8 ཡཁ་



-- • བསམ་གཞིགས་ཀྱི་འོས་གླེང . --
བས་ཀྱང་གཏིང་ཟབ་པ་དང་རྒྱ་ཆེ་བའི་གནས་ཡོད་དོ། ། ཞེས་དང༌།
སངས་རྒྱས་ཆོས་ལུགས་དང་རྡུལ་ཕྲན་དུས་རབས་ཞེས་པའི་གཞུང་དུ།
རྡུལ་ཕྲན་མཚོན་ཆ་བྱུང་བ་དེ་ཆོས་ལུགས་གཞན་དག་གི་མགོ་ ལ་་་
འགད་མདེལ་ཕོག་པ་དང་མཚུངས་པར་རྨང་ནས་འཇིག་པའི་རྒྱུ་རྐྱེན་
ཞིག་ཏུ་གྱུར་འདུག་མོང། སངས་རྒྱས་ཆོས་ལུགས་ལ་མི་གནོད་པར་
མ་ཟད། དེའི་ལྟ་བ་བདེན་དོན་ཡིན་པའི་ཤེས་བྱེད་གལ་ཆེན་ཞིག་
ཏུ་གྱུར་འདུག ཅེས་དང་། ཡང་དེ་ཉེད་ལས། ཚན་རིག་དང་
སངས་རྒྱས་ཆོས་ལུགས་ཀྱི་གཞུང་གི་བཤད་ཚུལ་མི་འགལ་བར་མ་ཟད།
དེང་དུས་ཚན་རིག་སངས་རྒྱས་ཆོས་ལུགས་ཀྱི་གཞུང་གི་འགྲེལ་བཤད་
ལྟ་བུར་གྱུར་འདུག ཅེས་དང༌། རྒྱའི་ཞིབ་འཇུག་པ་ཆེན་མོ་་་
དབྱིག་ཀྲི་པེའོ་མཆོག་གིས། ཚན་རིག་ནི་སངས་རྒྱས་ཆོས་ལུགས་ཀྱི་
བསྟན་སྲུང་ལྟ་བུར་གྱུར་བ་རེད། དེས་ན་སངས་རྒྱས་ཆོས་ལུགས་
ཀྱིས་ཚན་རིག་ལའང༌ སློབ་སྟོན་དང་དག་བཅོས་བྱེད་དགོས་ པའི་་་
ཕྱོགས་ཤིན་ཏུ་མང་། ཞེས་དང༌། མཁས་དབང་དོར་ཞི་མཆོག་
གིས་ཀྱང་། སྤྱི་ལྡོག་ནས་བཤད་ན་སངས་རྒྱས་ཆོས་ལུགས་ཚན་རིག་
ཡིན་ཏེ།སངས་རྒྱས་ཆོས་ལུགས་ཀྱི་གཞུང་ལས་བྱུང་བའི་ལྟ་དཔྱོད་ཕལ་
ཆེར་ ཚུར་ མཐོང་ གི་ དངོས་ པོའི་ གནས་ ཚུལ་ དང་ མཐུན་ ཞིང༌།
དངོས་པོའི་གནས་ཚུལ་དང་མཐུན་པ་ཚན་རིག་གི་དོན་ཡིན་པའི་ཕྱིར།
ཞེས་སོགས་སངས་རྒྱས་ཆོས་ལུགས་ཀྱི་རིགས་པ་དྲི་མ་མེད་ཚུལ་དཁྱ་།
དེ་ལ་སྦྱངས་བསྩན་དང༌། ཞིབ་འཇུག་བྱེད་པ་ཇི་ལྟར་གཏིང་ཟབ་
ན་ཚན་རིག་ལ་གསབ་ བསྐང་བྱེད་ཐུབ་ཅིང་། ཚན་རིག་ཤེས་བྱ་
དར་རྒྱས་སུའང་འགྲོ་ངེས་པ་སོགས་ཀྱི་གཏན་ཚིགས་བགྲང་གིས་མི་
ལང་ བ་ཞིག་མཆིས་མོད། མང་དུ་དོགས་ནས་འདི་ཙམ་ལས་ མ་
ལས་ 9 བམ་ཕལ་



... ངུ ས།་རབས་ཀྱི་ སོ་་གཞིགས ..་
བཀ-
--
བཀོད། སྤྱིར་མི་རིགས་གང་ཞིག་ཡིན་རུང་རང་ཉིད་ཀྱི་ཐུན་མོང་མ་
ཡིན་པའི་ཁྱད་ཆོས། སྐད་ཡིག་རིག་གནས། ཆོས་ལུགས་སོགས་
ཉམས་ཚེ། མི་རིགས་དེ་རྩ་བ་ནས་ཉམས་པ་ཡིན་ཏེ། སི་ཏ་ལེན་
གྱིས་མི་རིགས་ཤིག་ལོ་རྒྱུས་ཐོག་ཡུན་རིང་གནས་དགོས་ན། དེའི་
སྐད་ཡིག་བཀོལ་སྤྱོད་དང་གོང་འཕེལ་གཏོང་དགོས། གལ་ཏེ་དེ་
ལས་ལྡོག་ནས་མི་རིགས་ཤིག་རྩ་མེད་དུ་གཏོང་དགོས་ན། སྔོན་ལ་
མི་རིགས་དེའི་སྐད་ཡིག་མེད་པར་བཟོས་ན་མི་རིགས་དེ་རང་ཤུགས་
ཀྱིས་མེད་པར་འགྱུར་འགྲོ། ཞེས་དང༌། པན་ཆེན་སྐུ་ཕྲེང་བཅུ་བ་
མཆོག་གིས། ངའི་རེ་བ་ནི། ཕྱིན་ཆད་ནས་བཟུང་སྟེ་བོད་ཡིག་
འདི་གཙོ་བོ་བཅའ་དགོས། བོད་ཡིག་གཙོ་བོ་བཅའ་བ་ནི་མི་རིགས་
ཀྱི་ རང་སྐྱོང་གི་དོན་དག་གལ་ཆེན་ཞིག་རེད། མི་རིགས་ རང་ལ་
རང་གི་སྐད་ཡིག་དང་ཆབ་སྲིད། རང་གི་ཁྱད་ཆོས། རང་གི་འདུ་
ཤེས་དེ་དག་མེད་སོང་ན་མི་རིགས་ལྷུང་སོང་། མི་རིགས་མེད་སོང་།
དེང་སྐབས་སྤྱི་ཚོགས་ཀྱི་སྐབས་འདི་ལ། སྤྱིར་ན་མི་རིགས་ཚང་མ་
ཕན་ཚུན་ཐག་ཇེ་ཉེ་ཇེ་ཉེ་ལ་འགྲོ་བའི་དུས་རེད། མི་རིགས་གཅིག་
ཏུ་གྱུར་ནས་མི་རིགས་ཚང་མ་མེད་འགྲོ་བའི་དུས་ཚོད་མ་རེད། མི་
རིགས་ཚང་མ་རང་རང་གི་ཁྱད་ཆོས་དང་མཐུན་པར་བསྡད་ན་བཟང་
གི། ས་ཆ་འདི་དག་ནས་ཕྱིན་ཆད་མི་ རིགས་ཀྱིས་ རང་སྐྱོང་སྲིད་
ཇུས་ལག་ལེན་དུ་བསྟར་ཏེ་མི་རིགས་ཆུང་ཁག་དག་གི་ས་ཆ་ནས་རང་
གི་ མི་ རིགས་ ཀྱི་ སྐད་ ཡིག་ སྦྱོང་ དགོས། ཞེས་ གསུངས་ པ་ དང་།
ཆོས་རྗེ་དམ་པ་མཁན་ཆེན་འཇིགས་མེད་ཕུན་ཚོགས་འབྱུང་གནས་
ཀྱིས་ཀྱང་བོད་རིགས་དག་མ་ཞིག་ཡིན་ཕྱིན་བོད་ཀྱི་སྐད་ཡིག་དག་མ་
ཞིག་ངེས་པར་ཤེས་དགོས། ཤེས་པ་དེ་སྤྱོད་དགོས། གལ་ཏེ་བོད་
– 10 -



- • བསམ་གཞིགས་ཀྱི་འོས་གླེང. --
རང་གི་ཆས་གོས་ཀྱང་མི་བྱེད། སྐད་ཡིག་དག་ཀྱང་མི་སྤྱོད་ན་དེའི་
ཚེ་བོད་ཅེས་པའི་མིང་བོར་ཚར་བ་རེད། ད་ལྟ་བོད་ན་རྫོང་དང་
གྲོང་ཁྱེར་ཆེ་ཆུང་སྣ་ ཚོགས་ པར་ གནས་ པའི་ ཕ་མ་ ཐམས་ ཅད་བོད་
རིགས་གཤའ་མ་ཡིན་ངེས་ཀྱི་བོད་ཕྲུག་ཚོས་བོད་ཀྱི་སྐད་ཡིག་གཏན་
ནས་མི་ཤེས་པའི་གནས་ཚུལ་ཚབས་པོ་ཆེ་ཞིག་འོང་གིན་འདུག དེ་
ཚོ་ཕལ་ཆེ་བས་བོད་ཀྱི་གཤིས་ཀའང་དོར་ཚར་འདུག་པས་ཧ་ཅང་བློ་
ཕམ་པའི་གནས་ཤིག་རེད། དེར་མ་ཟད་བོད་རིགས་ལས་བྱེད་པ་
སོགས་བོད་ཀྱི་ཆེན་པོར་རློམ་པ་ཚོས་ཀྱང་བོད་སྐད་དག་མ་ཞིག་ཤོད་
ཐུབ་ཀྱིན་མི་འདུག་སྟེ་གཏམ་གྱི་ལྔ་ཆ་གཅིག་གམ་གཉིས་ཙམ་ཞིག་རྒྱ་
སྐད་ཡིན་པས་རྒྱ་སྐད་མི་ཤེས་མཁན་གྱིས་ད་ལྟ་བོད་ན་གཏམ་མགོ་
མཇུག་ཚང་བ་ཞིག་མཉན་རྒྱུ་རྙེད་དཀའ་མོ་རེད། ཅེས་གནའ་དེང་
མཁས་དབང་དུ་མའི་ནན་ཏན་དུ་གསུངས་པ་ལྟར་ཡིན་པས། ང་
ཚོའི་བོད་མི་རིགས་སུ་ཞིག་ཡིན་རུང་མི་རིགས་ཀྱི་བླ་སྲོག་ཏུ་གྲུབ་པའི་
སྐད་ཡིག་སོགས་རྒྱུན་འ ཛིན་དང༌། ཕྱོགས་ཡོངས་སུ་ཁྱབ་གདལ་ལ་
གཏོང་ བར་ནུས་པ་བླ་ ལྷག་ བཏོན་ནས། རང་མི་ རིགས་ཀྱི་ཡིག་
རྨོངས་སེལ་བར་ལྷོད་མེད་ཀྱི་ཧུར་བརྩོན་བྱེད་དགོས་ཤིང་། དེ་ལྟར་
བྱས་ན་ཐབས་སྡུག་གི་འཚོ་བ་རོལ་སྟངས་འདི་ལས་བརྒལ་ཐུབ་པར་
མ་ ཟད། དཔལ་འབྱོར་འཛུགས་བསྐྲུན་དང་ཚན་རིག་ལག་རྩལ།
བསམ་བློའི་དཔལ་ཡོན་སོགས་ཀྱང་ཚད་ངེས་ཅན་ཞིག་ཏུ་སླེབས་ཏེ།
མི་རིགས་གཞན་དང་གཞན་གྱིས་ཀྱང་། ཆེས་ཡི་རང་བྱེད་ས་དང་།
བསྟོད་བསྔགས་བྱེད་སའི་གཞི་རུ་འགྱུར་བ་སུ་ཞིག་གིས་བསྙོན་ནུས།
དེའི་རྒྱུ་མཚན་ནི། ད་ལྟ་འཛམ་གླིང་ཡོངས་ཀྱི་ཚན་རིག་པ་དང་།
ཞིབ་འཇུག་པ་སོགས་ཆེད་ལས་མཁས་པ་གང་མང་ཞིག་གིས། ལོ་ངོ་
– 11 -



--དུས་རབས་ཀྱི་བསམ་གཞིགས། ·སམ་
སྟོང་ཕྲག་ལྷག་གི་ལོ་རྒྱུས་ལྡན་པའི་ང་ཚོའི་རིག་གནས་དང་། ཆོས་
ལུགས་སོགས་ཆེས་སྔོན་ཐོན་གྱི་རིག་གནས་ཤིག་ཡིན་པ་ངོ་ཤེས་ནས།
དེ་ལ་སློབ་སྦྱོང་དང་ཞིབ་འཇུག་བྱས་དང་བྱེད་བཞིན་ཡོད་པ་ནི་ནམ་
ལངས་ལངས་དང་ཉི་མ་ཤར་ ཤར་རེད། འདི་ལ་དཔག་ན་ང་ཚོའི་
མི་ རིགས་ འདི་ལོ་ངོ༌ སྟོང་ཕྲག་ལྷག་གི་ཡར་སྔོན་ནས། མི་རིགས་
སྔོན་ཐོན་ཅན་ཞིག་ཡིན་པ་ཐེ་མི་ཚོམ་ཡང་། རྐྱེན་དབང་གིས་ང་
ཚོའི་མི་རིགས་ཀྱི་རྒྱལ་རབས་མཇུག་རྫོགས་པའི་དུས་དེ་ནས་བཟུང་།
དབང་རྩོད་ཀྱིས་ཕྱོགས་ ཁག་ སོ་ སོར་གྱེས་ནས། ནང་འཁྲུགས་སྣ་
ཚོགས་ཤིག་བསླངས་སྟབས། བོད་ཁམས་ཡོངས་རྫོགས་ག་ས་གང་
ལ་ སིལ་བུར་ཐོར། དེའི་རྐྱེན་གྱིས། ཐམས་ཅད་ཀྱིས་སྤྱི་སེམས་
དང་མི་རིགས་ཀྱི་ཁེ་དབང་ཡོད་ཚད་དོར་ནས། རང་རང་གི་འཚོ་
བ་ཁོ་ན་ཙམ་གཉེར་ཏེ། གྲགས་འགུལ་ཅི་ཡང་མེད་པའི་ལུང་ཁུགས་
རེ་ལ་གནས་བཅས་ནས་ནང་ཕན་ཚུན་ལ་འཐབ་རྩོད་འཁྲུག་ལོང་རྒྱུན་
མར་བྱུང་སྟབས། ནང་ཕན་ཚུན་དགྲ་རུ་བཟུང་ནས། ཁྱོད་ཤི་ང་
གསོན་གྱི་དམར་འཛིང་བྱེད་ པ་ སོགས་ཀྱི་ཤུགས་རྐྱེན་འོག མི་
རིགས་ ཀྱི་ མཐུན་ སྒྲིལ་ སོགས་ ལ་ འགལ་ རྐྱེན་ ཚབས་ ཆེན་ བཟོས།
དེའི་ རྒྱུ་མཚན་གྱིས་ཐམས་ཅད་ཀྱི་ལྟ་ཚུལ་གཅིག་གྱུར་མིན་པ་དང༌།
གཅིག་གྱུར་མིན་པའི་ བསམ་བློ་འདིས་ང་ཚོའི་མི་རིགས་ཡོངས་ཀྱི་
སྟོབས་ཤུགས་ལ་རྒོལ་ཞིང༌། མདུན་བསྐྱོད་ཀྱི་བགྲོད་ལམ་བཀག་པ་
རེད། ཅིའི་ཕྱིར་ཞེ་ན། སྤྱིར་མི་རིགས་གང་ཡིན་རུང་མཐུན་སྒྲིལ་
གྱི་ སྟོབས་ ཤུགས་ མེད་ ན་ མདུན་ བསྐྱོད་ ཀྱི་ བགྲོད་ ལམ་ མེད་ ཅིང༌།
མདུན་བསྐྱོད་ཀྱི་བགྲོད་ལམ་མེད་ན་མི་རིགས་ ཀྱི་ འཚོ་བ་ལ་འཕོ་་་
འགྱུར་འབྱུང་མི་སྲིད། དེའི་ཕྱིར། ཁ་བ་དཀར་བོའི་གཟི་་་་་
-- 12 –



-- བསམ་གཞིགས་ཀྱི་འོས་གླེང . --
མདངས་ཀྱི་ཁྲོད་ནས་ཚར་ལོངས་བྱུང་བའི་ང་ཚོའི་མི་རིགས་འདིའི་
མཐུན་སྒྲིལ་གྱི་སྟོབས་ཤུགས་ཇེ་དྲག་ཏུ་བཏང་ནས། མདུན་བསྐྱོད་
ཀྱི་གོམ་སྟབས་ཇེ་མགྱོགས་སུ་གཏོང་ཆེད། སྐད་ཡིག་སོགས་ལ་ནན་
ཏན་གྱིས་སློབ་སྦྱོང་བྱེང་དགོས་པའི་སློབ་གསོའི་བྱ་བར་ཤུགས་སྣོན་
རྒྱག་དགོས་པ་དང༌། སྔོན་ཐོན་མི་རིགས་ཀྱི་རིག་གནས་ནང་འདྲེན་
བྱས་ནས། ང་ཚོའི་རིག་གནས་མཐུས་ཚངས་སུ་གཏོང་དགོས་པའི་
ལག་ལེན་མཐར་འཁྱོངས་བྱས་པ་ཇི་ལྟར་ཤུགས་དྲག་ན། ཕྱོགས་
གང་ཐད་ནས་རླབས་ཆེ་བའི་མི་རིགས་ཤིག་གི་རྗེས་ཆོད་པ་བསྙོན་མི་
ནུས་མོད། འོན་ཀྱང་ད་དུང་ང་ཚོའི་མི་རིགས་འདིའི་རྗེས་ལུས་ཀྱི་
རྣམ་པ་བསྒྱུར་མི་ཐུབ་པའི་རྩ་བའི་གནད། གོང་གསལ་གྱི་དེ་དག་
ལ་རག་ལས་ཤིང་། དེ་དག་ལག་ལེན་དང༌། བཀོལ་སྤྱོད་མ་བྱས་
པར་སྤྱི་ཚོགས་ཀྱི་འཚོ་བ་ལ་འཕེལ་རྒྱས་འབྱུང་མི་སྲིད་པར་མ་ཟད།
རྗེས་ལུས། བག་འཁུམས། རྙིང་ཞེན་བཅས་ཀྱི་འཆིང་རྒྱ་ལས་ད་
དུང་བརྒལ་མི་ཐུབ་པ་རེད། དེ་ནི་རང་ཉིད་ཀྱི་ སྐད་ཡིག་སོགས་
བཀོལ་སྤྱོད་མ་བྱས་པ་ལ་་ཐུག་པ་ལས། ཆོས་ལུགས། རིག་གནས་
ཡུལ་སྲོལ་གོམས་འདྲིས་་ སོགས་ཀྱིས་གཏན་ནས་ལན་པ་མིན། དེ་
ཡང་སྐད་ཡིག་བཀོལ་སྤྱོད་མ་བྱས་པའི་རྩ་བའང་། དུས་རབས་ཀྱི་
འགྲོས་དང་མཐུན་པའི་སློབ་གསོ་ཞན་པས་ལན་པ་ཡིན། དེས་ན་ད་
ནས་བཟུང་ང་ཚོས་ སློབ་ གསོའི་བྱ་འགུལ་ལ་ཤུགས་སྣོན་དང་ལག་
བསྟར་བྱེད་དགོས་ཏེ། ཏང་དང་རྒྱལ་ཁབ་ཀྱི་དབུ་ཁྲིད་ཀྲུའུ་ཞི་ཅང་
ཙེ་མེན་གྱིས་ནན་གྱིས་གསུངས་དོན། སློབ་གསོ་ནི་ཤེས་བྱ་གསར་
བསྐྲུན་དང་ཁྱབ་སྤེལ་བཀོལ་སྤྱོད་བྱེད་པ་བཅས་ཀྱི་གནས་གཞི་གཙོ་བོ་
ཞིག་ཡིན། ཞེས་དང༌། རྒྱའི་རྩོམ་པ་པོ་ལུའུ་ཞུན་གྱིས། སློབ་
- 13 -



-- • དུས་རབས་ཀྱི་བསམ་གཞིགས། • --
གསོ་ནི་མི་རིགས་ཀྱི་བླ་སྲོག་ཡིན། ཞེས་ པ་ལྟར་ རིག་གནས་སློབ་
གསོ་རྩ་བའི་རྨང་གཞི་བྱས་ནས་རྩོམ་རིག་བྱེད་ཕྱོགས་མཐོར་འདེགས་
སུ་ གཏོང་བ་ལ་ང་ཚོའི་བོད་ མི་རིགས་ཡོངས་ཀྱི་ ཐོག་ མཐའ་ བར་་་་
གསུམ་དུ་ནུས་ཤུགས་གང་ལེགས་འདོན་དགོས་པ་དང་། དེ་འདྲའི་
བྱེད་ཕྱོགས་དེ་གཟི་བརྗིད་ངང་ལག་ལེན་མཐའ་འཁྱོངས་ཡོང་བ་ལ།
དཔལ་ཡོན་གཉིས་ལྡན་གྱི་གཟུར་གནས་མཁྱེན་དཔྱོད་ཅན་དག་གིས་
ཐུགས་ཁུར་དང་རྒྱབ་སྐྱོར་གནང་རྒྱུ་དེ་བས་ཀྱང་གལ་འགངས་ཆེ་བའི་
གནས་ཤིག་རེད།
ཡཞབས་
14 -



ཡ. བསམ་གཞིགས་ཀྱི་འོས་གླེང. -
དུས་རབས་ཀྱིས་བསླངས་པའི་བསམ་གཞིགས།
འགར་རྩེ་བསྟན་འཛིན།
4
དུས་རབས་གཉིས་ཀྱི་བསྣོལ་མཚམས་འདིར། ང་ཚོས་འཇིག་རྟེན་
སྤྱིའི་དར་རྒུད་འཕོ་འགྱུར་གྱི་གནས་ཚུལ་ཤེས་རྟོགས་མི་བྱེད་པར་མེས་
པོ་རྣམས་ཀྱི་ཤུལ་བཞག་རིག་གནས་ངོ་སོར་འཁྱེར་ནས་རང་མཐོང་ང་
རྒྱལ་གྱིས་ཆོག་ཤེས་ བརྟེན་མི་རུང་ལ། གདམ་གསེས་མེད་པར་ ཤུལ་
བཞག་ཡོད་ཚད་གཙང་ཕྱགས་བྱས་ནས་གསར་བ་གསར་རྐྱང་སྨྱོ་ལེན་
བྱེད་པའི་ཨ་གསར་ངང་ཐུང་དེ་བས་ཀྱང་མི་རུང༌། དེས་ན་ད་ཆ་ང་
ཚོས་ཁྲིམས་མཐུན་ལུགས་མཐུན་གྱི་ལ་རྒྱ་དགུང་དུ་བཏེགས། རྙིང་
ཞེན་མཁྲེགས་འཛིན་གྱི་ རྨོངས་དད་དོང་དུ་སྤྲུགས། གསར་ཞེན་
ཧོལ་རྒྱུགས་གྱི་སྤོབས་པའི་རི་བོ་བསྙིལ། མཐུན་ལམ་ཚིག་དྲིལ་གྱི་
དར་ སྐུད་ གཅིག་ ཏུ་ རྒྱུས། སྐབས་ བབས་འཁོས་ བསྟུན་ གྱི་འོ་་་་
འགན་ཕྲག་ཏུ་བླངས་ཏེ། མི་རིགས་སྤྱིའི་ཁེ་ཕན་ལ་བསམ་བློའི་ཞིབ་
ཕྲ་བཏང་ནས་ཕྱོགས་སྒོ་མོ་ནས་ཐབས་ཇུས་ཡོད་རྒུ་རྩལ་སྤྲུགས་ཀྱིས་
བོད་ཀྱི་ཤེས་རིག་དང་མི་རིགས་ཡར་རྒྱས་གོང་འཕེལ་དུ་གཏོང་བར་
འབད་བརྩོན་བྱ་རྒྱུ་ནི་བཤོལ་དུ་མེད་པའི་ཐུན་མོང་གི་ལས་སྐལ་ཉག་
གཅིག་ཏུ་འཁུམས།
དེང་གི་དུས་འདིར་རང་མི་རིགས་ཀྱི་འདས་པའི་ལོ་རྒྱུས་ཀྱི་ཉམས་
མྱོང་གསལ་རྒྱུས་ལོན་པའི་གཞིར། མ་འོངས་དུས་རབས་ཀྱི་མདུན་
ལམ་ཇི་ལྟར་འཚོལ་བར་ལྟ་ཚུལ་འདྲ་མིན་ལྷུག་པོར་འདོན་པའི་ཁོར་
- 15 ཁཁ



ཡདུས་རབས་ཀྱི་བསམ་གཞིགས། .-ཁ
ཡུག་ཡངས་པོ་ཞིག་ཆགས་ སྟེ། རང་མི་རིགས་ཀྱི་འཚོ་གནས་དང་
མདུན་ལམ། འཕེལ་རྒྱས་ཀྱི་ཐད་ལ་དཔྱད་བརྗོད་སྤེལ་ བའི་ ཚ་་་
རླབས་ཤིག་འཕྱུར་བཞིན་པ་འདི་མཐོང་ཚེ་དགའ་བ་དང་རྗེས་སུ་ཡི་
རང་གི་བསམ་པ་རང་བྱུང་དུ་མི་བརྡོལ་བའི་རང་དབང་ཅི། ཡིན་
ནའང་སྤྱིར་མི་རིགས་ཀྱི་འཕེལ་རྒྱས་དང་མདུན་ལམ་སྨྲ་བ་སུ་ཞིག་
ཡིན་རུང་། རང་སྒེར་དང་ལྟོ་རྒྱབ་ཀྱི་དོན་ཙམ་ཞིག་ཏུ་སོང་ན་ནི།
སྤྱང་ཀི་ཤ་གཟན་རི་བོང་རྩྭ་གཟན་གཉིས། ། ཟས་ཀྱི་དོན་དུ་གྲས་ཁ་
བསྡུར་བ་ལས། །རེ་ཞིག་རང་རིགས་མཐུན་པའི་འཁོར་ནང་དུ། །
རང་རང་སོ་སོའི་སྤྱོད་པ་བསྐྱངས་ན་ལེགས། ། ཞེས་པའི་གདམས་
མཐིལ་ནང་བཞིན་བཏང་སྙོམས་སུ་བསྐྱུར་ན་ལེགས་ཤིང་། དེ་མིན་
ལྷག་བསམ་ཟོལ་མེད་དང་། ཁ་ཞེ་གཉིས་མེད། སྙིང་སྟོབས་ཞུམ་
མེད་ ཀྱི་ སྤྱི་ སྒེར་ གཉིས་ ལས་ གཙོ་ བོ་ སྤྱིའི་ ལས་ དོན་ གྱི་ ཕྱོགས་ ལ།
ཡིད་ཀྱིས་བསམ་གཞིགས་དང༌། ངག་གིས་དཔྱད་གླེང་། ལུས་
ཀྱིས་ངལ་རྩོལ་འདུ་བྱེད་པ་དག་གིས་ནི་རྙིང་ཞེན་མཁྲེགས་འཛིན་གྱི་
མཐའ་དང༌། གསར་ཞེན་གཡམ་རྒྱུག་གི་མཐའ་གཉིས་སྤོང་བའི་ལྟ་
ཕྱོགས་གཞིར་བཟུང་ནས་ རང་རེའི་སྲོལ་ རྒྱུན་གྱི་བཟང་ཆ་བརྒྱུད་་་
འཛིན་གོང་སྤེལ་དང་། སྐྱོན་ཆ་གཡའ་སེལ་དུག་འདོན། གཞན་
རིགས་ཀྱི་ལེགས་ཆ་ཅི་ཐུབ་ཀྱིས་ སྟོང་ཆར་ཆད་གསབ་ ཁ་སྐོང་བྱས་
ནས། རང་གི་མི་རིགས་དང་རིག་གནས་དུས་དང་འཚམ་པར་ཡུན་
གནས་དང༌། ཕུན་སུམ་ཚོགས་པར་གཏོང་བའི་ ཐབས་ཇུས་ཡང་
དག་པ་འདོན་གནང་མཛད་དེ་ལག་ལེན་དུ་འདེབས་ཐུབ་བྱ་རྒྱུ་ནི་ཁ་
ཚ་དགོས་གཏུགས་ཀྱི་དོན་དག་གལ་ཆེན་ཤིག་རེད་དེ། མི་རིགས་
གང་ཞིག་ཡིན་རུང་། རང་གི་ཁྱད་ཆོས་ ལྡན་པའི་རིག་གནས་ཀྱི་
ཡ 16 -
z io il



ཡཁ བསམ་གཞིགས་ཀྱི་འོས་གླེང. -
གཞི་འཛིན་ས་ཞིག་ཡོད་དགོས་ལ། རིག་གནས་དེ་ཀས་མི་རིགས་
རང་ཉིད་རང་རྐྱ་བར་མཚོན་པ་ཡིན། མི་རིགས་དེའི་དར་རྒུད་ཀྱང་
ཐད་ཀར་མི་རིགས་དེའི་རིག་གནས་འཕེལ་འགྲིབ་ལ་འབྲེལ་ཞིང་རག་
ལས་པས། རང་གི་ཐུན་མིན་གྱི་རིག་གནས་ཉམས་དམས་སུ་སོང་
བའི་མི་རིགས་ཤིག་ལ་འཕེལ་རྒྱས་གང་ན་ཡོད།
དེང་སྐབས་རང་གི་སྲོལ་རྒྱུན་རིག་གནས་ཀྱི་བཟང་ངན་ལ་དབྱེ་གསར་
གྱི་ཤེས་རྟོགས་དམན་པའི་ན་གཞོན་ཤེས་ཡོན་ཅན་དུ་རློམ་པ་འགའ་
རེས་དམ་པ་ལྷ་ཆོས་ཀྱི་བག་ཆགས་རྩད་ནས་མ་ཆད་པ་དང༌། སྲོལ་
རྒྱུན་གྱི་སྡོང་བོ་རྨང་ནས་མ་འགྱེལ་ བར་དུ་བོད་ཀྱི་འཕེལ་རྒྱས་ལ་་
མདུན་མ་མེད་པར་སྨྲ་ཞིང༌། རྡོག་ཐོ་གཞུ་ཐེངས་གཅིག་གིས་སྲོལ་
རྒྱུན་ཡོད་ཚད་དོང་སྤྲུགས་བྱེད་དགོས་པའི་ངུ་འབོད་བྱེད་བཞིན་ཡོད་
དེ་ནི། མི་རིགས་འཕེལ་རྒྱས་ཀྱི་ཆོས་ཉིད་དང་འགལ་བ་ཡིན་ཏེ།
མི་རིགས་ཤིག་འཕེལ་རྒྱས་སུ་གཏོང་བ་ལ་ཐོག་མར་རང་མི་རིགས་ཀྱི་
སྲོལ་རྒྱུན་རིག་གནས་ཀྱི་བཅུད་བཟང་རྒྱུན་འཛིན་དར་སྤེལ་བྱ་དགོས་
ཏེ། གངས་ཅན་བོད་ཀྱི་ལོ་རྒྱུས་ཁྲོད་སློབ་དཔོན་ཐོན་མིས་བོད་རང་
གི་སྲོལ་རྒྱུན་གྱི་སྐད་ཆ་དང་མཐུན་པའི་ཡི་གེ་གསར་དུ་བཟོས་པས་
མཚོན། ལག་ལེན་དངོས་ཀྱི་སྟེང་ནས་ལུས་ངག་ཡིད་གསུམ་གཞན་
གནོད་གཞི་བཅས་ལས་ལོག་མེད་ན་ཁ་ནས་དམ་པའི་ཆོས་ཀྱི་སྙིང་བོ་
སྙིང་རྗེ་ཆེན་པོ་དང་། ཡང་དག་པའི་ལྟ་བ། ཕྱི་ལུས་ཀྱི་རྣམ་་་
འགྱུར་ཆོས་པའི་བཟོ་ལྟ་རྫིག་པོ་རེ་སྟོན་ན་ཡང་། དེ་ནི་ཆོས་པའི་
གྲལ་དུ་ཚུད་དཀའ་འོ། །དགེ་མཚན་ལྡན་པའི་གསར་གཏོད་རིགས་
རབ་དང་རིམ་པ་བྱུང་ བ་ ཐམས་ ཅད་ཀྱང༌། རང་རེའི་སྲོལ་རྒྱུན་
རིག་གནས་ལ་སྙིགས་དོར་བཅུད་ལེན་བྱས་པའི་རྨང་གཞིའི་སྟེང་བྱུང་
- 17 -



ཡ• དུས་རབས་ཀྱི་བསམ་གཞིགས། • -
བ་ ཤ་ སྟག་ཡིན་པས་སྲོལ་རྒྱུན་གྱི་རྨང་གཞི་མེད་པར་རིག་གསར་གྱི་
ཁང་བརྩེགས་ཤིག་བསྐྲུན་ཐབས་མེད་ལ། གལ་ཏེ་ཡོད་དུ་ཆུག་ཀྱང་།
དེ་ནི་རང་མི་རིགས་རྩ་ལག་དང་བཅས་པ་འཆི་ལམ་དུ་འདེད་པ་ལས་
གཞན་ཅི་སྟེ། ཉེ་སྔོན་རིག་གནས་གསར་བརྗེ་ཆེན་པོའི་གོད་ཆགས་
དེས། མི་ རིགས་ འཕེལ་ རྒྱས་ ལ་ བར་ ཆད་ བཟོས་ པ་ མ་ གཏོགས།
ཡར་ ཐོན་ སྣེ་ ཁྲིད་ ཀྱི་ ནུས་ པ་ ཐོན་ ཡོད་ པ་ སུ་ ཞིག་ གིས་ ཁས་ ལེན།
དེས་ན་བོད་ཀྱི་ན་གཞོན་ཤེས་ཡོན་ཅན་སུ་ཞིག་ཡིན་རུང་བོད་ཀྱི་སྲོལ་
རྒྱུན་རིག་གནས་ལ་ངེས་ཤེས་ དང༌། ལྟ་ ཚུལ་ཡང་དག་པ་ཞིག་་་་
དགོས་ གལ་ཆེ་ཞིང༌། ཁྱད་ པར་ དུ་བོད་ བརྒྱུད་ སངས་ རྒྱས་ཆོས་་
ལུགས་ཀྱི་གཞི་འཛིན་སའི་བསམ་པ་དང་ཀུན་སྤྱོད་ཁག་ལ་ཤེས་རྟོགས་
དང་རྒྱུས་ལོན་བྱ་རྒྱུ་ཤིན་ཏུ་ནས་ཀྱང་གལ་ཆེའོ། ། །
སངས་རྒྱས་ཆོས་ལུགས་ཀྱི་བསླབ་བྱ་མདོར་དྲིལ་ན། རང་རྒྱུད་ཀྱི་
སེམས་མ་རུང་བ་བཏུལ་ཏེ། རང་གཞན་གཉིས་ཕན་གྱི་བསམ་པ་
བཟང་ཤོས་ཤིག་ལ་བསླབ་རྒྱུ་དེ་ཡིན་ལ། བསམ་པ་བཟང་པོ་ཞིག་
གིས་ཀུན་ནས་བསླངས་པའི་ལུས་ངག་གི་སྤྱོད་པ་ལ་དགེ་བའི་ལས་
ཞེས་བྱ་བའི་ཐ་སྙད་མཛད་ལ། དེ་ལས་ལྡོག་པ་གཞན་གནོད་གཞི་
བཅས་ལས་མ་ལོག་པའི་ལུས་ངག་གི་སྤྱོད་པ་དག་ལ་ སྡིག་ པའི་ལས་
ཞེས་བྱ་སྟེ། རྣ་བར་དམ་པ་ལྷ་ཆོས་ཀྱི་མིང་ཙམ་ཡང་ཐོས་མ་མྱོང་བ་
ཞིག་ཡིན་ན་ཡང་། དེ་ལྟ་བུའི་དགེ་བའི་ལས་ལ་གཞོལ་བ་ན། དེ་
ནི་ཆོས་བཞིན་སྤྱོད་པའི་སྐྱེས་བུ་ཡིན་ནོ། ། དགེ་བའི་ལས་དེ་ལའང་
ཐེག་པ་གོང་འོག་གི་ཉམས་ལེན་དང་འབྲེལ་ནས་ནང་གསེས་ཀྱི་དམན་
མཆོག་གི་རིམ་པ་མང་དུ་ཡོད་ནའང་ཐམས་ཅད་ཀྱང་རང་ངམ་གཞན་
གྱི་འཚོ་གནས་དང་བདེ་སྡུག་ལ་བསམ་གཟས་པ་ ཤ་ སྟག་ ཡིན་པས།
ཕ 18 ---



ཡས་ • བསམ་གཞིགས་ཀྱི་འོས་གླེང. -
ནང་ཆོས་ཉམས་སུ་ལེན་པ་དག་གིས་མིའི་འཚོ་གནས་དང་སྐྱིད་སྡུག་
ལ་དོ་སྣང་མི་བྱེད་པར་སྨྲ་བའི་བསྙོན་འདིང་བ་ཁོ་ནའོ། ། འདི་ལ་
གཞིགས་ན་བོད་དད་པའི་ལུང་བ་ན་ཆོས་བཞིན་སྤྱོད་པའི་སྐྱེ་བོ་ཧ་
ཅང་དཀོན་ལ། ལས་འབྲས་ཀྱི་འབྲེལ་བ་ཕྲ་མོ་ལ་ཡིད་ཆེས་ཀྱི་དད་
པ་བརྟན་པོ་དང་ངེས་འབྱུང་གི་བསམ་པ་དང་བྱམས་སྙིང་རྗེ་སེམས་
བསྐྱེད་བདག་མེད་པའི་ལྟ་བ་ སོགས་ ལ་ ཉམས་ བཞེས་ངོ་ ཐོག་ ཞིག་
གནང་མཁན་དེ་བས་ཀྱང་དཀོན་པས། ལས་འབྲས་ལ་ཡིད་ཆེས་
དང་བྱམས་སྙིང་རྗེ་སོགས་བོད་མི་རིགས་འཕེལ་རྒྱས་ཀྱི་བཀག་རྡོ་ཇི་
ལྟར་འགྱུར། དེ་ལྟར་སྨྲ་བ་ནི་ཉེས་པ་ཡོད་རྒུ་མོ་གཤམ་གྱི་བུ་ལ་
འགེལ་བ་དང་ཅིས་མི་མཚུངས། བོད་ཀྱི་སྤྱི་ཚོགས་ལོ་རྒྱུས་ཁྲོད་ལས་
འབྲས་ལ་ཡིད་ཆེས་དང༌། བྱམས་སྙིང་རྗེ་བྱང་ཆུབ་ཀྱི་སེམས་སོགས་
ཀྱི་ཉམས་ལེན་རྣལ་མ་ཁྱབ་བརྡལ་དུ་མ་སོང་བའི་རྐྱེན་གྱིས་ཆོས་ཀྱི་
གཟུགས་བརྙན་ཙམ་དེ་ཆབ་སྲིད་ཀྱི་ཁེ་དབང་སྒྲུབ་བྱེད་ཀྱི་ལག་ཆར་
བེད་སྤྱོད་བྱས་ཏེ། ཆག་སྒོ་བཟོས་ཡོད་པ་བདེན་ཚོད་རེད། དེ་ནི་
ལག་ལེན་གྱི་ཁྲོད་ཆོས་བེད་སྤྱོད་བྱེད་མཁན་གྱིས་ལན་པ་མ་གཏོགས།
ཆོས་ཀྱིས་ལན་པ་ག་ལ་ཡིན། དེ་བས་ང་ཚོ་ཆོས་པའི་མིང་འཛིན་པ་
ཀུན་གྱིས་ལག་ལེན་གྱི་སྟེང་ནས་ཆོས་བཞིན་མ་འཇོན་པའི་སྐྱོན་ཁས་
ལེན་ཕོད་པ་བྱས་ཏེ། རང་གི་མ་ཅུང་བའི་ཉེས་པའི་དྲི་མ་ཡང་དག་
པའི་ཆོས་ལ་ནམ་ཡང་སྒོ་མི་རུང་སྟེ། དེ་ནི་ཆོས་རྣལ་མ་ལ་སྐུར་བ་
འདེབས་པའི་རྐྱེན་དུ་འགྱུར་ཉེན་ཆེ་བས་ཤིན་ཏུ་གཟབ་དགོས་པའི་
གནས་ཤིག་གོ ། མིག་སྔའི་སྤྱི་ཚོགས་ཁྲོད་ལྷག་པར་དུ་འཚེ་བྲལ་
ཞི་བདེའི་རྨང་གཞི་རང་གཞན་གཉིས་ཕན་གྱི་བསམ་པ་བཟང་བོ་ངེས་
པར་ མཁོ་ སྟེ། མི་ཞིག་གམ་ཚོགས་པ་ཞིག་ལ་དེ་ལྟ་བུའི་བསམ་པ་
– 19 -



ཁ • དུས་རབས་ཀྱི་བསམ་གཞིགས། • -
ir
ar
Ğ
བཟང་བོ་མེད་པར་རྒྱུ་ནོར་དབང་ཤུགས་དང་འཕྲུལ་སྤྱད་ཀྱི་ནུས་པ་
སོགས་ཕྱིའི་རྐྱེན་ཅི་ཙམ་འཛོམས་ཀྱང་། སྤྱི་ཚོགས་སྟེང་ཕན་བདེ་
སྒྲུབ་རྒྱུ་ཕར་ཟད། ཐ་ན་མིའི་ཚེ་སྲོག་དང་བདེ་འབྱོར་ལ་གྱོང་གུད་
བཟོ་ བའི་ རྒྱ་རུ་མི་འགྲོ་བའི་ངེས་ པ་ མེད་ པ་དཔེར་ན། ཉེ་ཆར་་
འཇིགས་སྐུལ་རིང་ལུགས་པའི་གཙོ་བོ། བྷིན་ལ་ཊིན་གཅིག་པུའི་
ངན་སེམས་ཀྱི་ཆུ་ཚོད་ཕྱེད་ལྷག་གི་ཡུན་ལ་ཨ་རིར་མི་གྲངས་སྟོང་ཕྲག་
མང་པོའི་ཚེ་སྲོག་ཤོར་བའི་དོན་རྐྱེན་དང༌། དེར་མཐུད་ནས་ཨ་པི་
ཧན་ནི་སི་ཐན་གྱིས་མི་མང་པོའི་ཚེ་སྲོག་དང་རྒྱུ་ནོར་ལ་གྱོང་གུད་བྱུང་
དང་འབྱུང་བཞིན་པ་འདིས་ངེས་ཤེས་ཅིས་མི་བསྐྱེད། དོན་རྐྱེན་དེ་
ཡང་གོ་ལ་ཧྲིལ་བོའི་དབང་དུ་བཏང་ན་ཆག་སྒོ་དེ་ཙམ་ཞིག་མི་ཚེ་ཡི་
རྣམ་པ་གཅིག་ཏུ་ན་སྟོབས་ལྡན་རྒྱལ་ཁབ་ཆེ་ཁག་གི་སྲིད་བློན་ནམ་
དམག་སྤྱི། ཡང་ན་རྡུལ་ཕྲན་མཚོན་ཆ་བཟོ་མཁན་ནམ། དེ་སྤྱོད་
མཁན་གྱི་མི་གཅིག་ལ་དེ་ལྟ་བུའི་བསམ་ངན་ཞིག་སྐྱེས་ཚེ་དེའི་མཇུག་
འབྲས་ཇི་འབྱུང་ཚང་མས་ཤེས་གསལ་ལྟར་རེད། དེ་བས་བསམ་
པའི་དཔལ་ཡོན་ཟེར་བ་དེ་ཡང་ནང་ཆོས་ཀྱི་གཞི་འཛིན་སའི་བསམ་
སྤྱོད་བཟང་བོའི་རྨང་གཞིའི་སྟེང་ནས་དར་སྤེལ་གཏོང་ཐུབ་ན། ད་
བཟོད་སྤྱི་ཚོགས་ལྷིང་འཇགས་དང་འཚེ་བྲལ་ཞི་བདེའི་སྤྲོ་སྣང་ལྷང་
ངེས་པ་ཞིག་འབྱུང་བ་གོར་མ་ཆགས་པས། བསམ་དངོས་ཀྱི་དཔལ་
ཡོན་གཉིས་དོ་མཉམ་ཡོང་དགོས་ཞེས་བཤད་དོན་ཡང་དེ་ཡིན་པས་
ཚང་མས་ཤེས་གསལ་ལྟར་རེད། དེའི་ཕྱིར་དམ་པ་ལྷ་ཆོས་སོགས་
སྲོལ་རྒྱུན་རིག་གནས་རྣམས་སྤྱི་ཚོགས་འཕེལ་རྒྱས་ཀྱི་བཀག་རྡོར་སྨྲ་བ་
ནི། དོན་དངོས་གནས་ཚུལ་མི་མཐུན་ཏེ། དེང་སྐབས་སྔོན་ཐོན་
རྒྱལ་ཁབ་མང་བོར་ནང་ཆོས་དར་ཁྱབ་ཅི་ཙམ་ཆེ་ཡང༌། དེས་སྤྱི་
r
བཀ- 20 --



ཁ • བསམ་གཞིགས་ཀྱི་འོས་གླེང • -
ཚོགས་འཕེལ་རྒྱས་ལ་འགོག་རྐྱེན་མ་བཟོས་པའི་རྒྱུ་མཚན་གང་ཡིན།
དེར་མ་ཟད་ བོད་ ཀྱི་ཆོས་རིག་ལ་སྙིང་ནས་ གཅེས་པའི་རིག་པའི་་་
དཔའ་བོ་དགེ་ཆོས་ལགས་ཀྱིས། ངས་སྨྲས་པ་འདི་རྣམས་ལ་ང་ཚར་
གཅོད་པའི་བསམ་བློ་ཙམ་ཞིག་ལས་མ་བཏང་བར་བསྟན་པའི་སྡོང་བོ་
དང༌། རང་རེའི་ནང་རིག་པའི་རྩ་བ་འདི་དག་ཧྲིལ་གྱིས་ལོག་པ་
ཞིག་མི་འདོད་ན། མིག་རྒྱང་རིང་བོར་བྱས། གཙོ་ཕལ་མཐོང་
བའི་སེམས་རྒྱ་གུ་ཡངས་པོར་བྱས་ནས་རིག་གསར་གྱི་སྲོལ་དང་མཉམ་
དུ་བསྟན་པ་ཨེ་གནས་ཀྱི་ཐབས་ལ་འབད་དགོས་ཞེས་དང་༌། ཕྱིས་
བྱུང་ས་ཡན་སིའི་རིགས་པ་འདི་དང་སྔོན་བྱུང་སངས་རྒྱས་ཀྱི་བསྟན་
པ་གཉིས་ལོ་ཁྲི་ཕྲག་ལ་ མཉམ་དུ་གནས་པའི་སྨོན་ལམ་བྱེད་འཆལ།
ཞེས་གསུངས་པ་ལྟར། དེང་སྐབས་འཛམ་གླིང་ན་སྐད་གྲགས་ཆེ་
བའི་མཁས་པ་དང་ཚན་རིག་པ་མང་པོས་སངས་རྒྱས་ཆོས་ལུགས་ནི་
རིག་གསར་དང་དཔུང་བ་མཉམ་གཤིབ་བྱས་ནས་བགྲོད་ཐུབ་པར་
ངོས་ འཛིན་ ཐོབ་ཡོད་ན་ད་དུང་ཨུ་ཚུགས་ཀྱིས་ཉི་ཟེར་ སྤར་མོས་་་
འགེབ་པའི་སྟ་གོན་ཅི་འ་བྱེད། མི་རིགས་ཤིག་སྔོན་ཐོན་གྱི་ཕྱོགས་
སུ་བསྐྱོད་དགོས་ན་ངེས་པར་དུ་མི་རིགས་དེའི་སྲོལ་ རྒྱུན་རིག་པར་
བསྲེག་བཅད་བརྡར་གསུམ་གྱིས་ རྙིང་བར་བཅོས་ བསྒྱུར་ གཏོང་་་་་་
དགོས་ལ་དེའི་སྲོལ་རྒྱུན་རིག་པ་ལ་ལེགས་བཅོས་དང་ཁ་སྣོན་མེད་ན་
དུས་ རབས་ཀྱི་འཕོ་འགྱུར་དང་། སྤྱི་ཚོགས་ཀྱི་དགོས་མཁོ་དང་་
ཡོངས་སུ་མཐུན་ཐབས་ཡེ་ནས་མེད། དེའི་ཕྱིར་དུས་རབས་དང་སྤྱི་
ཚོགས་འཕོ་འགྱུར་གྱི་དགོས་མཁོ་ལ་གཞིགས་ནས་སྲོལ་རྒྱུན་ལ་བླང་
དོར་ཕྱེ་ནས་ངན་སྙིགས་གཙང་ཕྱགས་དང་རིག་གསར་བླང་དོར་ཕྱེ་
ནས་ལེགས་ཆ་ནང་འདྲེན་བྱ་དགོས་འདི་ནི་ལོ་ རྒྱུས་ཀྱིས་ སྤྲད་པའི་
པས 21 -
R



- དུས་རབས་ཀྱི་བསམ་གཞིགས། • --
འོས་འགན་ཞིག་དང་། དུས་རབས་ཀྱིས་དེད་པའི་ཁྲལ་ལས་ཤིག་
ཀྱང་ཡིན་པས་དང་ལེན་མི་བྱེད་ཀ་མེད་རེད། འོན་ཀྱང་དེང་སྐབས་
ལེགས་བཅོས་བྱ་ཐབས་ལ་གཅིག་གྱུར་གྱི་ལྟ་ཚུལ་འབྱུང་མ་ཐུབ་པའི་
བགེགས་རྐྱེན་གཙོ་བོ་ཞིག་ནི་དེང་ རབས་ ཀྱི་ སློང་ གསོ་གཙིགས་སུ་
གཉེར་བའི་སློབ་གྲྭའི་སློབ་མ་རྣམས་དང་། ནང་བསྟན་ཤེས་རིག་གི་
སློབ་གསོ་གཙོ་བོར་གཉེར་བའི་དགོན་གྲུའི་སློབ་གསོ་གཉེར་བ་རྣམས་
ཁོར་ཡུག་དང་། ལས་གནས་ སོགས་ཀྱིས་རྐྱེན་བྱས་ཏེ་ ཕན་ཚུན་་
འབྲེལ་འདྲིས་ཉུང་བའི་དབང་གིས་འཇིག་རྟེན་ལྟ་ཚུལ་དང་། མི་
ཚེའི་ལྟ་ཚུལ་སོགས་སོ་སོའི་བསམ་བློའི་ལྟ་ཚུལ་ཞིབ་བསྡུར་སྒོས་རྒྱུས་
ལོན་མ་བྱུང་བའི་ཁར་བཤད་ཚོད་ཀྱི་ཁ་དོག་མི་འདྲ་བ་རྒྱུ་མཚན་དུ་
བྱས་ནས་དོན་ཐོབ་ཀྱི་བྲོ་བ་མི་འདྲ་བར་རྟོག་སྟེ། ལྟ་སྤྱོད་སོགས་ཐ་
དད་དུ་གྱུར་ཏེ་ རང་རིགས་ཀྱི་ཆོས་ རིག་ དཔལ་ འབྱོར་ དུས་ དང་་་་
འཚམས་པར་འཕེལ་རྒྱས་གཏོང་ཐབས་ལ་ཐུན་མོང་གི་ལྟ་ཚུལ་གཅིག་
གྱུར་བ་ཞིག་འབྱུང་ཐུབ་མེད་དེ། དེང་སྐབས་ཀྱི་ན་གཞོན་ཨ་གསར་
ངང་ཐུང་བ་མང་པོ་ཞིག་གིས་བོད་རང་གི་ཐུན་མིན་གྱི་སྲོལ་རྒྱུན་དང་
རིག་གཞུང་རྨ་མེད་པ་རྣམས་ལ་རྒྱུས་ལོན་ངེས་ཤེས་ཏིལ་འབྲུ་ཙམ་
ཡང་མེད་པར། ཡོད་ཚད་གཞན་གྱི་ལད་མོ་མ་འཆོལ་པའི་དྲེད་མོའི་
རྣམ་ཐར་བསྐྱངས་ནས་སྲོལ་རྒྱུན་བཟང་བོ་རྣམས་ཀྱང་ལོ་རྒྱུས་ཀྱི་གད་
སྙིགས་དང་ལྷན་དུ་དོངས་ སྤྲུགས་བྱེད་ དགོས་པའི་འབོད་བསྐུལ་་་་་
བཏང་སྟེ། མེད་མི་རུང་བའི་མི་རིགས་ཀྱི་ཁྱད་ཆོས་རྣམས་ཀྱང་རྒྱུན་
འཛིན་བྱེད་འདོད་མེད་པ་དང་། ཡང་རྙིང་ཞེན་མཁྲེགས་འཛིན་པ་
པལ་ཆེ་བས་སྲོལ་རྒྱུན་ལ་དུངས་ཀ་ཆེ་བའི་ཟོལ་གྱིས་དུས་ རབས་ཀྱི་
འགྱུར་ལྡོག་དང་སྤྱི་ཚོགས་འཕེལ་རྒྱས་ཕྱོགས་ལ་ དོ་སྣང་དེ་ཙམ་མི་
- 22 --



– • བསམ་གཞིགས་ཀྱི་འོས་གླེང. -
བྱེད་པར། རྙིང་བ་ཡོད་ཚད་ལྷ་ཡི་སྲོལ་དང༌། གསར་བ་ཡིན་ཚད་
བདུད་ཀྱི་འཕྲུལ་དུ་བཟུང་ནས་རིག་པ་དང་དངོས་པོ་གསར་བ་སོགས་
ལ་དགའ་མོས་མི་བྱེད་ཅིང་། རང་ལ་ཕ་མེས་ཀྱིས་བཞག་པའི་རིག་
གནས་ཕུན་ སུམ་ ཚོགས་ པ་ འདི་ ལྟ་བུ་ཡོད་པས། རིག་གསར་ལ་
འགྲམ་ཆུ་ལྡང་དོན་མེད་པར་སྨྲ་བ་དང་། གཞན་རིག་གི་ལེགས་ཆ་
ཙམ་ ནང་འདྲེན་ བྱེད་ པ་ ལ་ སྡང་ ཞུགས་ དང་ འགོག་ རྒོལ་ བྱས་ ཏེ།
རང་རེའི་ཆོས་རིག་དུས་རབས་དང་འཚམ་པར་རྒྱུན་འཛིན་དར་སྤེལ་
གཏོང་བ་ལ་འབུར་ཐོན་གྱི་ནུས་པ་འདོན་ཐུབ་མེད། དེའི་ཕྱིར་ད་
ཆ་ང་ཚོ་ཆོས་ པར་ ཁས་ འཆེས་ པ་དག་གིས་ཀྱང་། དེང་སྐབས་་་
འཛམ་གླིང་གི་བསམ་དངོས་འཕོ་འགྱུར་ཕྱོགས་ལ་ངོས་འཛིན་གསར་
བ་ཞིག་ཡོད་ པའི་ ཐོག ནང་བའི་གཞི་ རྩའི་བསམ་སྤྱོད་ཀྱི་ཚད་
ཐིགས་ལས་མ་བརྒལ་བར་འཆད་སྤེལ་བྱ་ཚུལ་སོགས་དུས་རབས་ཀྱི་
མིའི་བློ་ཁ་དང་འཚམ་པ་བྱས་ཏེ་ནང་བསྟན་གྱི་འཕྲིན་ལས་རླབས་པོ་
ཆེ་དེ་ཁོར་ཡུག་དང་ཁྱབ་ཁོངས་ཉི་ཚེ་བ་ཞིག་གི་ནང་དུ་འཛུལ་ཐབས་
མི་བྱེད་ པར་ བསམ་བློའི་ གུ་ཡངས་ པོ་ གནང་ནས་ རིག་ གསར་དང་
དཔུང་རྡང་སྦྲེལ་ནས་ནང་བསྟན་ཤེས་རིག་འདི་ཡུན་གནས་ཡོང་བ་
དང་གང་ལ་གང་ཕན་གྱིས་སྤྱི་ཚོགས་ལ་ཞབས་འདེགས་བསྒྲུབ་པར་
བརྩོན་དགོས་ལ། དེང་རབས་སློབ་གྲྭའི་ན་གཞོན་ཤེས་ཡོན་ཅན་
རྣམས་པས་ཀྱང་གཞན་གྱི་ལད་ཟློས་རྐྱང་བར་མི་འབད་པར། བོད་
ཀྱི་རིག་ གནས་བྱིངས་དང༌། ཁྱད་ པར་དུ་ རྒྱལ་ཁབ་ཕྱི་ནང་གི་་་
མཁས་དབང་མང་པོས་ རིག་ པའི་ཆོས་སུ་བསྔགས་པའི་ནང་ཆོས་ལ་
སློབ་སྦྱོང་དང་བརྟག་དཔྱད་ཞིབ་འཇུག་གནད་དུ་ཐིངས་པ་ཞིག་བྱ་རྒྱུ་
གལ་ཆེ་ཞིང་། མ་བརྟགས་ཉམས་དགའི་ངོར་བོད་ཀྱི་རིག་གནས་
-ཡ 23 -



： དུས་རབས་ཀྱི་བསམ་གཞིགས། • -
འཕེལ་རྒྱས་སུ་འགྲོ་བཞིན་པ་ལྟ་བུར་སྣང་མོད། དོན་དངོས་ཐོག་
ནས་བཤད་ན་བོད་རིགས་རང་སྐྱོང་ས་ཁུལ་གྱི་ལས་རིགས་ཁག་ཏུའང་
བོད་ཀྱི་སྐད་ཡིག་སྤྱོད་སྒོ་ཇེ་མང་དང༌། གོ་གནས་ཇེ་མཐོར་འགྲོ་
ཐུབ་ཀྱི་མེད། ལྷག་པར་དུ་བོད་ཀྱི་སློབ་གྲྭ་ཆེ་འབྲིང་རྣམས་སུ་བོད་
ཀྱི་ གནའ་ བོའི་ རིག་ གནས་ནང་དོན་རིག་པ་ སློབ་ པའི་ སྲོལ་ ཆེར་་་་
བཙུགས་མེད་པའི་སྟབས་ཀྱིས་སློབ་མཐར་ཕྱིན་པའི་ན་གཞོན་སློབ་མ་
རྣམས་ནང་བསྟན་ཤེས་རིག་ ཐད་ལ་ཆ་རྒྱུས་ཤིན་ཏུ་ཞན་པ་འདིས་
གསར་རྙིང་གི་ལྟ་བའི་ ཐད་ལ་ངན་རྐྱེན་ཐེབས་ཡོད། དེ་ན་དེང་
རབས་སློབ་གསོ་མྱོང་པའི་ཤེས་ལྡན་རྣམས་ དང་། དགོན་གྲྭའི་་་
མཁས་ པ་ རྣམས་ པས་ འབྲེལ་ འདྲིས་ ཀྱི་ གསེར་ ཟམ་ བཙུགས་ ནས།
བསམ་བློའི་ལྟ་ཚུལ་དང་། ལས་རིགས་དང་། བྱ་བའི་ཉམས་མྱོང་
བརྗེ་རེས་བྱས་ཏེ། བོད་མི་རིགས་ཀྱི་ཁྱིམ་གཞི་ཆེན་པོ་འདིའི་འཕེལ་
རྒྱས་ཀྱི་ཕྱོགས་ལ་ཐུན་མོང་དུ་བགྲོད་པ་གཅིག་པའི་ལམ་པོར་ཆེ་ཞིག་
བསྐྲུན་པར་འབད་བརྩོན་ལྷོད་མེད་ཅིག་བྱ་རྒྱུ་ནི་དུས་རབས་གསར་
བའི་ན་གཞོན་རྣམས་ཀྱི་བགོ་སྐལ་དུ་བབས་པ་ཡིན་ནོ། །
མ- 24 --



- བསམ་གཞིགས་ཀྱི་འོས་གླེང. –
རང་རིགས་ཀྱི་སྐད་ཡིག་དང་ཡུལ་སྲོལ་སྐོར་
རོབ་ཙམ་གླེང་བ་གདུང་མུན་
སེལ་བྱེད་སྒྲོན་མེ།
བློ་བཟང་དགེ་འདུན། (རོང་བོ)
དེ་ཡང་ སྤྱི་ ཚོགས་ གསར་བའི་དཔལ་ཡོན་གྱི་རླབས་ཕྲེང་མཁའ་ལ་
འཕྱུར་བཞིན་པའི་དེང་གི་དུས་འདིར། མི་རིགས་ཀྱི་སྐད་དང་ཡི་གེ་
ནི་དུས་རབས་གསར་བའི་ནང་གཞི་རྩའི་རྐང་འཛིན་གྱི་མཐུ་ནུས་བླ་
ལྷག་ཏུ་མཆིས་བཞིན་གདའ་ནའང་ལྟ་བ་དང་སྤྱོད་པ་ཡུལ་སྲོལ་གོམས་
འདྲིས་མི་གཅིག་པའི་མི་རིགས་གཞན་རྣམས་ལྟ་ཅི། གངས་རིའི་
ཁྲོད་འདིར་གདུང་རྒྱུད་དང་ཤ་རུས་གཅིག་པའི་སྤུན་ཟླ་མཁས་པར་
རློམ་པ་འགའ་ཞིག་གིས། ཤེས་བྱའི་གནས་ལ་ཧ་ཅང་རྨོངས་ཤིང་སྤྱི་
ཚོགས་སྟེང་མིག་རྒྱང་ཐུང་བ་དང་བློ་མིག་ལྡོང་བའི་ཅོལ་ཆུང་གི་བྱ་
སྤྱོད་ཁོ་ན་ལག་བསྟར་གྱིས་བོད་རང་གི་ཉེར་ཆོས་ཐུན་མོང་མ་ཡིན་
པའི་སྐད་ཡིག་རིག་གནས་བྱ་སྤྱོད་སོགས་འཛིན་སྐྱོང་སྤེལ་གསུམ་བྱེད་
པ་ཕར་ཟད་མཐའ་གཅིག་ཏུ་རང་རིགས་ཀྱི་མ་འོངས་པའི་མདུན་ལམ་
བཟང་བོར་འགལ་རྐྱེན་བཟོས་ཏེ་མི་རིགས་གཞན་གྱི་ཕྱོགས་ལ། དཔེར་
ན། ཁྱི་དང་གློ་བ་འཕྲད་པ་ལྟར་སྐད་ཡིག་དང་རིག་གཞུང་སོགས་
ལ་ངོ་མཚར་ཞིང་སྲེད་པའི་འགྲམ་ཆུ་ལྡང་བར་མ་ཟད། རང་རིགས་
ཀྱི་རིག་གཞུང་ལ་དམའ་འབེབས་ཀྱི་འཆལ་གཏམ་བསྒྲུགས་ཏེ་སློབ་
གསོའི་བྱ་བ་ལ་ཤུགས་བསྐྱེད་པའི་ ཉམས་ ཤིག་ སྣ་སྒོར་མོ་ནས་ཐོན་
-- 25 -



-
ཡ· དུས་རབས་ཀྱི་བསམ་གཞིགས། • ཡཁ
འདུག་ལ། དེས་ན་བོད་མི་རིགས་ཀྱི་མདུན་ལམ་ནི་ཕྱི་ནང་གི་རྐྱེན་
དུ་མས་གཙེས་པའི་རླུང་ནང་གི་མར་མེ་ལྟ་བུར་མཆིས་པའི་ཧ་ཅང་
ཉམ་ཆུང་བ་ནི་ཞུ་མི་དགོས་སོ། ། དེའི་རྐྱེན་གྱིས་ལོ་རྒྱུས་ཐོག་དུས་
ཡུན་ཧ་ཅང་རིང་བའི་བོད་མི་རིགས་དང་དེའི་སྐད་ཡིག་དང་རིགས་
གཞུང་སོགས་འབོར་ཆེན་དུ་བརྩིས་ཏེ་ སེམས་ ཀྱིས་ གལ་འགངས་ཆེ་
བར་འོངས་པའི་ཕོ་རབས་ཤིག་ལགས་ན། དུས་རབས་གསར་བའི་
སྤྱི་ཚོགས་ཀྱི་གནས་བབས་དང་གཞན་གྱི་སྐད་ཡིག་དང་རིག་གཞུང་ལ་
བསམ་གཞིགས་བཏང་ན། ཁོང་གི་གློ་སྙིང་བྲང་གསུམ་གྱི་སྲུབ་ཀ་རེ་
རེ་ ནས་ བཟོད་ ཐབས་ བྲལ་ བའི་ ཟུག་ ངུ་ མི་ འབྱིན་ པ་ ག་ ལ་ སྲིད།
ཡིན་ནའང་སྤྱི་ཚོགས་སྟེང་བསམ་དངོས་ཀྱི་དཔལ་ཡོན་གཉིས་ལས་
དངོས་པོའི་དཔལ་ཡོན་ཕྱོགས་ལ་ཕྱི་རོལ་ཡུལ་གྱི་བཀག་རྒྱ་ཆེ་ནའང་།
དེ་ཙམ་ལ་ཁག་ཆེ་འཇོག་ཆུང་འཇོག་བྱས་ཏེ་རྙིང་ཞེན་དང༌། ལེ་ལོ།
བག་འཁུམས་ཀྱི་བྲན་གཡོག་ ཏུ་ཆུད་དེ་ རང་གཞན་ཕུང་ལ་སྦྱར་ན་
རང་རིགས་ཉམས་རྒུད་ཀྱི་གཅོང་རོང་ཟབ་མོའི་སྦུབས་ལས་ནམ་ཡང་
ཐར་དུས་ཤིག་མེད་ པ་ནི་འཇིག་རྟེན་གྱི་གཤིས་སུ་གྲུབ། དེ་བས་
བསམ་པའི་དཔལ་ཡོན་ནི་བདེ་རྩ་ཁོ་ནའི་ཉེར་ཆོས་ཡིན་ཙ་ན་ ཐོག་
མར་ སེམས་ཤུགས་བསྐྱེད་དེ་ཐབས་བརྒྱ་ཇུས་སྟོང་གིས་བསམ་ པའི་
དཔལ་ཡོན་རྒྱས་བྱེད་ཀྱི་ཐབས་དམ་པར་འབད་འབུངས་ཀྱིས་ ལྷུར་
བཞེས་མཛད། དེ་ནས་དུས་གསར་འདིར་གྲངས་ཉུང་མི་རིགས་ཀྱི་
སྲིད་ཇུས་དངོས་བབས་ཀྱི་བཀའ་དྲིན་ལ་བསྟེན་ནས་མེད་མི་རུང་གི་
དངོས་པོའི་དཔལ་ཡོན་བསྐྲུན་བྱེད་ཀྱི་ཐབས་ལམ་ཟབ་མོར་མངོན་
པར་ཕྱོགས་ཏེ་དཀའ་བ་བརྒྱ་ཕྲག་དུ་མ་ཁྱད་བསད་ཀྱིས་གང་ ཅིས་
སྔོན་ཐོན་གྱི་མི་རིགས་དང་བསམ་དངོས་ཀྱི་དཔལ་ཡོན་ཟུང་འབུར་དུ་
སྐབས 26 -



ག · བསམ་གཞིགས་ཀྱི་འོས་གླེང • –
ཐོན་པའི་འཛམ་གླིང་སྟེང་ཡང་རྩེར་མཚོན་པའི་དཔེ་ལེགས་ཅན་དུ་
འགྱུར་མི་སྲིད་པ་ག་ལ་ཡིན་སྙམ། དེས་ན་ཤེས་ལྡན་དག་གིས་རང་
རིགས་ཀྱི་སྐད་ཡིག་དང་རིག་གཞུང་སོགས་ལ་ཐབས་ཤེས་ཟུང་འབྲེལ་
གྱི་ལམ་ལ་བསྟེན་ནས་ཆད་པ་མཐུད་དེ་ཉམས་པ་གསོ་བའི་སྒོ་ནས་
གཞན་ལ་འགྲམ་ཆུ་ལྡང་མི་དགོས་པ་ཞིག་ནུས་པ་ཡོད་དགུས་ ཅིས་
ཀྱང་སྒྲུབ་མ་ཐུབ་ཕྱིན། མི་རིང་བར་རང་རིགས་གཞན་དུ་འགྱུར་
འགྲོ་བ་དང་། མིང་ཙམ་ཡང་ལྷག་ལུས་མེད་པར་འགྱུར་བ་ནི་ལས་
སླ་བོ་ཞིག་རེད་སྙམ་མོ། ། དེའི་རྐྱེན་གྱིས་ཉམས་རྒུད་ཀྱི་གནས་ཚུལ་
ཚབས་ཆེན་ཤེས་མི་བཟོད་པ་མིག་མཐོང་ལག་ཟིན་དུ་གྲུབ་པ་ལ་་་་་
དཔག་ན། མནན་ཀྱང་མི་ནོན་པའི་སྙིང་རླུང་ལྡང་ནའང་ཐབས་
ཟད་པར་མ་གྱུར་བས་རེ་འདུན་གྱི་སེམས་ཤུགས་གསོན་པོ་ཞིག་གིས་
ཉེ་བར་བསླངས་ཏེ། འདིར་སེམས་ གཟེངས་སུ་ བསྡོད་དེ་དུས་་་
སྐབས་གསར་བའི་མི་རིགས་སྐད་ཡིག་སོགས་ལས་བརྩམས་ཏེ་གནད་
དོན་འགའ་ཟུང་ཞུ་བ་ལ་མངོན་པར་ཕྱོགས་སོ། །
དང་པོ། མི་རིགས་དང་དེའི་སྐད་ཡིག་གི་ངོ་བོ་ཙམ་བརྗོད་པ།
(1) དེས་ན་སྤྱིར་མི་རིགས་ཞེས་པ་ནི་ཕར་དེད་ན་འཇོག་བྱེད་ཅིག་
མེད་པར་འདོད་རྒྱལ་གྱི་མིང་སྟོང་ཙམ་ཕར་བཏགས་པ་ཞིག་གཏན་
ནས་མིན་ཞིང་འཇོག་བྱེད་མཚན་ཉིད་པ་ཞིག་དངོས་གནས་གྲུབ་པ་
ཡིན་ཏེ། གླིང་བཞིའི་མི་འི་འགྲོ་བ་གང་ལ་མཚོན་ན། སྨྲ་ཤེས་དོན་
གོ་ བའི་ རིགས་ སུ་ གནས་ པ་དེ་ འགྲོ་ བ་ མིའི་འཇོག་ བྱེད་ དུ་ བཞེད།
དེའི་སྟེང་ནས་དེ་ལྡན་གྱི་མི་རིགས་དེ་མི་རིགས་གཞན་དང་མ་འདྲེས་
པར་འབྱེད་བྱེད་ཐུན་མིན་གྱི་ཁྱད་ཆོས་རང་མཚན་ ལྡན་ པ་ནི་ མི་་་་
རིགས་ཀྱི་འཇོག་བྱེད་དམ་ངོ་བོར་ཤེས་བར་ཀྱིས་ལ། དེའི་ཐུན་མིན་
— 27 –



ཡས• དུས་རབས་ཀྱི་བསམ་གཞིགས། --
གྱི་ཁྱད་ཆོས་གཙོ་བོ་ནི། སྐད་ཡིག་དང་ཡུལ་སྲོལ་གོམས་འདྲིས་རིག་
གཞུང་བཅས་ཡིན་པར་འཁུམས་ཏེ། ཆབ་སྲིད་ལས་དོན་ལ་མཁས་
པའི་སི་ཏཱ་ལིན་གྱིས། མི་རིགས་ཀྱི་ཁྱད་ཆོས་ལ་ སྐད་རིགས་དང་
གནས་ཡུལ། འཚོ་བའི་གནས་སྟངས། རིག་གནས་ཀྱིས་མཚོན་
པའི་ འདུ་ ཤེས་ དང་ ལྟ་ བའི་ ཁྱད་ པར་ བཅས་ བཞིར་ ཕྱེ་ བ་ དང་། །
གང་ལྟར་ནའང་ སྐད་རིགས་དང་རིག་གནས་ལྟ་སྤྱོད་ སོགས་ནི་ མི་
རིགས་རང་མཚན་པར་གྲུབ་པའི་ཁྱད་ཆོས་སུ་གདའ་བས། གལ་ཏེ་
ཁྱད་ཆོས་དེ་རིགས་ཉམས་རྒུད་དུ་གྱུར་ན་དེ་ལྡན་གྱི་མི་རིགས་ཀྱང་
ཉམས་རྒུད་དུ་གྱུར་བའི་རྟགས་ཡིན་ཞིང་། ཁྱད་ཆོས་དེ་རིགས་མིང་
ཙམ་དུ་གྱུར་ན་མི་རིགས་དེ་ཡང་མིང་ཙམ་དུ་འགྱུར་བ་ཞུ་མི་དགོས་ལ་
དེའི་གནད་ཀྱིས་ མི་རིགས་ཞེས་ པ་ནི་ གཙོ་བོ་སྐད་ཡིག་དང་རིག་་་་
གཞུང་སོགས་ཀྱི་སྟེང་ནས་འ ཇོག་པ་ལས་གཞན་དུ་འོས་མེད་པས་ན་
འདིའི་ ཐད་ ལ་ ཉམས་ པ་ སོར་ཆུད་དང་མི་ཉམས་ པ་གོང་འཕེལ་ དུ་
གཏོང་བའི་འགན་འཁྲི་ནི་ཤ་རུས་གཅིག་པའི་སྤུན་ཟླ་གངས་ཅན་པ་
མཐའ་དག་གི་ཕྲག་པར་བབས་ཡོད་པ་ནི་ ཤེས་ པར་ཀྱིས་ཤིག་ཅེས་
ཞུའོ། ། །
(2) སྐད་ཡིག་ནི་མི་རིགས་གཞན་དང་གཞན་ལས་ཁྱད་པར་འབྱེད་
ཆོས་བླ་ན་མེད་པར་གྱུར་བས། འཛམ་བུའི་གླིང་འདིར་མི་རིགས་
གྲུབ་ཙ་ན། དེའི་སྐད་ཡིག་ཀྱང་རང་ཆོས་སུ་གྲུབ་པ་ཆོས་ཉིད་ཡིན་
པས། གང་གི་སྐད་ཡིག་གྲུབ་པ་དང་འཕེལ་བ་ནི་མི་རིགས་དེ་གྲུབ་
པ་དང་འཕེལ་བའི་གྲུབ་ཆའི་མཚོན་རྟགས་གཙོ་བོ་ཡིན་པ་བཤད་མ་
དགོས་ལ། གཞན་ཡང་རང་རིགས་ཀྱིས་ཅོལ་ཆུང་མཁས་པར་རློམ་
པ་རེ་ཟུང་གིས་ སྤྱི་ཚོགས་ཀྱི་གོ་ སྐབས་ བཙལ་ཏེ་བོད་ཀྱི་སྐད་ཡིག་་
ཡཁ 28 --



- བསམ་གཞིགས་ཀྱི་འོས་གླེང . --
སོགས་ནི་སྤྱི་ ཚོགས་ སྟེང་ ཧ་ ཅང་ རྗེས་ལུས་ཡིན་པས་ ས་ རྒྱ་མི་ཆོད།
དེ་ བས་རྙིང་ཞེན་ མཁྲེགས་ བཟུང༌ མ་བྱེད་ པར་ འཛམ་ གླིང༌ སྟེང་ མི་
རིགས་སྔོན་ཐོན་ཅན་གྱི་རྗེས་སུ་འབྲངས་ཏེ་དེའི་སྐད་ཡིག་ལ་སོགས་
སྦྱངས་ན་ ཕན་རླབས་ ཆེ་ཚུལ་ལས་བརྩམས་ཏེ་ སློབ་ གསོ་དང་དྲིལ་
བསྒྲགས་ཀྱི་ཤུགས་རྒྱང་ལ་བལྟས་ན་ཅི་སྙམ། གླེན་རྟགས་ཀྱི་རང་
ཚུགས་ཕྱི་རུ་མངོན་པ་དང་། རང་གི་དེ་ཉིད་སྟོན་པ་མ་ཡིན་ནམ།
དེ་ནི་མཁས་པ་རྣམས་ཀྱི་སྨད་པའི་གནས་དང་། རང་ག་བ་རྣམས་
ཀྱིས་ གད་མོ་འཆོར་བའི་གནས་རེད་དོ། །ཅིའི་ཕྱིར་ཞེ་ན། སྤྱི་
ཚོགས་ཀྱི་ལོ་རྒྱུས་སྟེང་འོ་སྟོང་ཕྲག་དུ་མ་འདས་པའི་དུས་ཡུན་ཧ་ཅང་
འགོར་བའི་བོད་མི་དམངས་ཀྱི་ སེམས་ཤུགས་ཉམས་ཏེ། གླེན་་་་
བཤད་དག་ཚད་མར་བཟུང་ནས་འཛམ་གླིང་སྟེང་ཡང་རྩེར་སོན་པའི་
བོད་ཀྱི་སྐད་ཡིག་དང་རིག་གཞུང་སོགས་རིས་སུ་བོར་ཏེ། བྱིས་པ་
ཀླད་ཆུང་གཅིན་སྐྱག་ཀྱང་འདོར་མི་ ཤེས་པ་དག་གི་རྗེས་སུ་མི་་་་་
འབྲངས་པ་ཁོ་ཐག་ཡིན་ནོ། ། འོན་ཀྱང་གྲངས་ཉུང་མི་རིགས་ཀྱི་
སྐད་ཡིག་ནི་ཁྱད་པར་ཅན་གྱིས་ས་ཁམས་ཁོར་ཡུག་དང་རིག་གནས་
ཆ་རྐྱེན་འོག་ཡུན་རིང་ལོ་རྒྱུས་ཀྱི་ཆུ་རྒྱུན་རིང་མོའི་ཁྲོད་རིམ་བཞིན་
གྲུབ་ཅིང་འཕེལ་བ་དང༌། དེ་ལ་རང་སྟེང་གི་བརྟན་འཇགས་རང་
བཞིན་དང་རིམ་འགྱུར རང་བཞིན་ཡོད་ངེས་ལ། གང་ལྟར་སི་ཏཱ་
ལིན་ གྱིས་ མི་ རིགས་ ཤིག་ ལོ་ རྒྱུས་ ཐོག་ ཡུན་ རིང༌ གནས་ དགོས་ ན།
དེའི་སྐད་ཡིག་བེད་སྤྱོད་དང་འཕེལ་རྒྱས་གཏོང་དགོས། གལ་ཏེ་དེ་
ལས་ལྡོག་སྟེ་མི་རིགས་ཤིག་རྩ་གཏོར་དུ་གཏོང་དགོས་ན་སྔོན་ལ་མི་
རིགས་དེའི་སྐད་ཡིག་མེད་པར་བཟོས་ན་མི་རིགས་དེ་རང་བཞིན་གྱིས་
མེད་པར་འགྱུར་སྲིད། ཅེས་པ་ལྟར། རང་རིགས་ཀྱི་སྐད་ཡིག་ནི་
་ཡ 29
lo
Ara



-- • དུས་རབས་ཀྱི་བསམ་གཞིགས། ， --
གཞན་ལས་ཁྱད་དུ་འཕགས་པའི་དཀོན་ནོར་ལས་ཀྱང་རྩ་ཆེན་ཞིག་ཏུ་
གྱུར་བ་ན་སྐད་ཆ་ནི་མི་རིགས་ཀྱི་བླ་སྲོག་ཡིན་ལ། ཡི་གེ་ནི་བླ་སྲོག་
གི་མཚོན་རིས་ ཡིན། ཞེས་མགྲིན་པ་བསྲིངས་ཏེ་བརྗོད་ཆོག་ཆོག་
ཡིན་ཞེས་སྨྲ་ན་དགོངས་འགལ་མེད་པར་ཞུའོ། ། (མུ་འགོད)
ཁག་ 30 ཡ



-- • བས·་གཞིཀས་ཀྱི་འོ ས་ག༌ • ..
བསམ་པ་ ཞིགས་ཀྱི་འཆར་སྣང་། །
འགར་རྩེ་སྦྱིན་པ། །
དེ་ཡང་ཆོས་སྲིད་གཉིས་་ ཆར་ལ་ མ་ རྨོངས་པའི་བློ་ གྲོས་ཀྱི་སྣང་བ་་
གསལ་ཞིང་གཞན་ཕན་གྱི་ལྷག་བསམ་བཟང་བོས་དྲངས་པའི་རླབས་
ཆེན་ཀུན་ཕན་གྱི་སྤྱོད་པ་ལྷུར་ལེན་པ་ལ་ཞུམ་པ་མེད་པར་མི་ཚེ་གཞན་
དོན་གྱིས་མཇུག་རྫོགས་པར་འདོད་པའི་དམ་པའི་རང་བཞིན་ཅན་ཏེ་
ཕུགས་བསམ་དང་ལྡན་པ་ཅིག་ཡིན་ཕྱིན་འགྲོ་བ་སྤྱི་དང་། ཡང་ན་
རང་གི་ རྒྱལ་ཁབ་དང་མི༌་རིགས་གང་གི་ཆེད་དུ་རང་ནུས་ཅི་ལྕོགས་
ཀྱིས་ཞབས་འདེགས་རེ་སྒྲུབ་རྒྱུ་ནི་དམ་པ་ལྷ་ཆོས་དང་འཇིག་རྟེན་མི་
ཆོས་གཉིས་གང་འཐད་ནས་ཆེས་གལ་ཆེན་རང་བཞིན་གྱི་བྱ་བཞག་
ཅིག་ཡིན་ཏེ། རང་ཅག་གི་སྟོན་པ་ཚད་མའི་སྐྱེས་བུ་ཆེན་པོ་དེ་ཉིད་
ཀྱིས་ ཀྱང་ཐེག་ཆེན་གྱི་ བསྟན་ པའི་ གཞུང་ ཤིང་གཞན་དོན་ སེམས་
བསྐྱེད་དང་དེས་དྲངས་པའི་སྤྱོད་པ་ཕྱིན་དྲུག་སོགས་རྒྱལ་སྲས་ཀྱི་སྤྱོད་
པ་ལ་ལན་དུ་མར་བསྔགས་པར་མཛད་པ་དང་དེ་འཇུག་པའི་ཐབས་
ཚུལ་མང་བོ་ཞིག་སྩལ་ བ་ ཐམས་ ཅད་ སྡེ་སྣོད་གསུམ་ གྱི་དོན་ལ་མ་་
རྨོངས་པ་ཞིག་ཡིན་ཕྱིན་ཐུགས་ངོར་གསལ་ལ་དེ་ལྟ་བུའི་རླབས་ཆེན་
གྱི་བསམ་པ་དང་། སྤྱོད་པའི་ཕྱོགས་མཐུན་ཙམ་རེ་སྒྲུབ་ནའང་རྨད་
དུ་བྱུང་བའི་མཛད་རྗེས་་ཡིན་ལ་མི་ཚེ་ཆོས་ལ་གཞོལ་ཏེ་མཐར་ཐུག་
རང་སེམས་བྱང་ཆུབ་ཀྱི་ངོ་བོར་བསྲེས་བར་འདོད་པ་ཞིག་ཡིན་ན་
ཡང་འདྲ། དེང་དུས་སྤྱི་ཚོགས་འདིའི་ཁྲོད་ནས་སྲིད་འབྱོར་རིག་
ཡ- 31 ཡས་མས་



-- • དུས་རབས་ཀྱི་བསམ་གཞིགས། • ཨ་མ་
-
-
-
གསུམ་གང་ཐད་ནས་དུས་རབས་ཀྱི་ཡང་རྩེར་བསྙེགས་འདོད་པ་གང་
ཡིན་ཀྱང༌། ཐོག་མར་དེའི་ཐབས་དམ་པ་ལེགས་ཉེས་བླང་དོར་གྱི་
གནས་དང་གནས་ལུགས་ཇི་ལྟ་བ་བཞིན་རྟོགས་པ་མེད་ན་མཐར་ཐུག་
གི་བྱང་ཆུབ་དེ་ཡང་བྱམས་པ་དང་སྙིང་རྗེ་བྱང་ཆུབ་ཀྱི་སེམས་ཙམ་
གྱིས་ཐོབ་པ་མེད་པར་མ་ཟད། དངོས་ཡོད་སྤྱི་ཚོགས་འདིའི་ཁྲོད་
ནས་ཀྱང་རང་གི་འདོད་བྱའི་དོན་ཕུན་སུམ་ཚོགས་པ་ཞིག་འགྲུབ་པ་
ལ་ཡང་ཐོག་མར་དེ་འགྲུབ་བྱེད་ཀྱི་རྒྱུ་ལ་མ་རྨོངས་པ་དང་མ་འཁྲུལ་བ་
ཞིག་དགོས་ པ་མངོན་སུམ་ གྱིས་འགྲུབ་ལ། དེ་ལ་ཡང་དེ་དག་གི་
རང་བཞིན་མ་འཁྲུལ་མ་ནོར་བར་སྟོན་པའི་ཐབས་དམ་པ་མི་རིགས་
ཀྱི་རིག་གནས་སམ་སློབ་གསོའི་མ་ལག་ཆ་ཚང་བ་སྒོ་ཀུན་ནས་བསྲུང་
སྐྱོབ་དང་དར་སྤེལ་བྱེད་རྒྱུ་ནི་གནད་དམ་པ་ཡིན་ལ། དེང་སྐབས་
འཛམ་གླིང་འཛིན་མའི་མཐོ་སྒང་ན་འཚོ་བའི་བོད་མི་རིགས་འདི་ལོ་
རྒྱུས་ཀྱི་རྒྱུན་རིང་ཞིང་རིག་གནས་ཕུན་སུམ་ཚོགས་པའི་རྫོང་མཐུག་
ཅིང་ཁུངས་བཙུན་པ་སོགས་ཀྱི་ཆ་ནས་རླབས་ཆེན་་གྱི་མི་རིགས་ཁག་
གི་གྲས་ སུ་ མཆིས་ན་ཡང་། དེང་སྐབས་ ཀྱི་ གནས་ཚུལ་དངོས་ལ་
གཞིགས་ཚེ་ང་ཚོའི་ཡབ་མེས་དམ་པ་གོང་མ་རྣམས་ཀྱི་ཟླ་མེད་ཀྱི་རྣམ་
དཔྱོད་དང་ཞུམ་པ་མེད་པའི་སྙིང་སྟོབས་ལ་རྟེན་ནས་རང་གི་ཚེ་སྲོག་
ཀྱང་བློས་བཏང་བ་སོགས་བསམ་ཡུལ་ལས་འདས་ པའི་ད ཀའ་ངལ་
ཁྱད་དུ་བསད་དེ་འོད་སྟོང་ལྡན་པའི་ཤེས་རིག་དེ་ཤུལ་བཞག་གི་རིག་
གནས་དེ་དག་ཀྱང་སྔར་ལས་འཛིན་སྐྱོང་སྤེལ་གསུམ་བྱེད་ཐུབ་མེད་
པར་མ་ཟད། རིག་གནས་སྡེ་ཚན་ ཁ་ ཤས་ཀྱི་རྒྱུན་ཙམ་ཡང་ནུབ་
དང་ནུབ་ལ་ཉེ་བ་སོགས་ལ་དཔག་ན་ད་རུང་དུས་རབས་སྔོན་མའི་
རྨང་གཞིའི་ཆུ་ཚད་ལས་ཉམས་པ་མངོན་སུམ་གྱིས་གྲུབ་ལ། བོད་ཀྱི་
མ 32
-



ཡ • བསམ་གཞིགས་ཀྱི་འོས་གླེང • -
སློབ་གསོའི་ལྟེ་གནས་སློབ་གྲྭ་ཆེ་འབྲིང་དང་དགོན་སྡེ་ཁག་ནའང་རིག་
གནས་སློབ་གསོ་གཏིང་དཔོག་པའི་སྒོ་ནས་སྤེལ་ཐུབ་ཀྱིན་མེད་པར་
དུས་རབས་སྔོན་མའི་རིག་གནས་དར་ཚུལ་དང་བསྡུར་ན་ཧ་ཅང་རྗེས་
ལུས་ཀྱི་རྣམ་པ་མང་པ་ངང༌། དེང་སྐབས་རྒྱལ་ཡོངས་ཀྱི་ཁག་སོ་སོ་
ནའང་རྒྱལ་ཁབ་ཕན་ཚུན་དང་མི་རིགས་ཕན་ཚུན་གྱི་རིག་གནས་སྐད་
ཡིག་ཚན་རིག་ལག་རྩལ་སོགས་ཆེ་ཆེར་སྤེལ་ཏེ་ཚ་ཚ་འུར་འུར་གྱི་དུས་
ཚོད་རྩོད་ལེན་ཁྲོད་ལ་ལྟོས་ན་ང་ཚོ་བོད་མི་རིགས་འདི་གང་གི་རྗེས་སུ་
ཡང་མ་ཆོད་པར་སོས་ངལ་ཀུ་ཡངས་སུ་དོད་པ་ཤེས་ཐུབ། ང་ཚོས་
དུས་རབས་ཀྱི་བརྒལ་མཚམས་འདི་ནས་སྔོན་ཐོན་གྱི་རྒྱལ་ཁབ་དང་མི་
རིགས་སྡེ་ཁག་སོ་ སོའི་རྗེས་ཆོད་པ་ཞིག་དགོས་ན་ངེས་པར་དུ་མིའི་
རིགས་ཀྱི་ནུས་ཤུགས་ལ་་རྟེན་དགོས་ལ་འགྲོ་བ་མིའི་ནུས་ཤུགས་དང་
འཇོན་ཐང་གི་ཆེ་ཆུང་ཡང་སློབ་གསོའི་བྱ་བའི་རྒྱུད་རིམ་དང་རིག་
གནས་ལ་རག་ལས་པ་ཡིན་ལ། དེས་ན་་བརྗོད་བྱ་གཏིང་ཟབ་པའི་
ཤུལ་བཞག་ གི་ རིག་ གནས་ སྡེ་ཚན་བཅུ་བོ་སྤྱི་དང་ཁྱད་པར་དུ་ མི་་
རིགས་ རང་ གི་ སྐད་ ཡིག་ གི་ གཞུང༌ ལུགས་ ཉམས་ པ་ སོར་ ཆུད།
གནས་པ་གོང་འཕེལ་དུ་བཏང་བའི་རྨང་གཞིའི་སྟེང་ནས་རྒྱལ་ཁབ་
གཞན་དང་མི་རིགས་གཞན་གྱི་སྐད་ཡིག་སློབ་པ་དང་འཛམ་གླིང་ཐོག་
རིན་ཐང་ཆེ་བའི་ཐ་སྙད་རིག་གནས་སྐོར་དང་། སྤྱི་ཚོགས་ཚན་རིག་
དང་རང་བྱུང་ཚན་རིག་སོགས་བླང་དོར་འདམ་གསེ་ཡོད་པའི་སྒོ་ནས་
མི་རིགས་རང་གི་སྐད་ཡིག་སྟེང་ནས་འཛིན་སྤེལ་བྱེད་པའི་ཐབས་ལ་
སྒོ་ཀུན་ནས་བརྩོན་དགོས་པ་ལས། གཞན་གྱི་རིག་གནས་ཁོ་ནར་
བརྟེན་པ་དང་བོད་མི་རིགས་ཀྱི་སྲོལ་རྒྱུན་རིག་གནས་དེ་དག་དུས་
རབས་དང་མི་འཚམ་པར་སྤྱི་ཚོགས་སྟེང་མི་མཁོ་བར་སྨྲ་བ་ སོགས་
- 33 ཡ



- • དུས་རབས་ཀྱི་བསམ་གཞིགས། · བ་
] -
9!
}ན
དེང་སྐབས་ང་ཚོའི་སློབ་གསོ་སྤེལ་བའི་གོ་རིམ་ཁྲོད་ལྟ་ཚུལ་འདྲ་མིན་
སྣ་ཚོགས་བྱུང་སྟེ་སློབ་གསོའི་ནུས་པ་ཇེ་ཞན་དུ་སོང་སྟེམི་རིགས་སློབ་
གསོ་དེ་ལྟག་ཆུ་ཟད་ པའི་རྫིང་བུ་ལྟར་གྱུར་བའི་ཚུལ་འདིའི་རྒྱུ་རྐྱེན་
གཙོ་ཤས་ནི་བོད་ མི་རིགས་སྡེ་ཁག་མང་ཆེ་བར་འབྱོར་བ་ཞན་ཅིང་
སློབ་གསོ་སྒྲུབ་པའི་གོ་རྟོགས་དམའ་བའི་སྟེང་མི་རིགས་རང་སྐྱོང་ཁུལ་
གྱི་ཏང་སྲིད་མགོ་འཛིན་རྣམས་ ཀྱིས་ མི་ རིགས་ ཀྱི་སྐད་ཡིག་དེ་གཙོ་
བོར་བཟུང་ནས་ལས་རིགས་ཐམས་ཅད་ལ་ཡོངས་ཁྱབ་ཏུ་བཀོལ་སྤྱོད་
དང་དར་སྤེལ་ མི་བྱེད་པར་མི་རིགས་ཀྱི་སྐད་ཡིག་སློབ་གསོ་དེ་ལས་
རིགས་ཕལ་བ་ཞིག་ཏུ་བཞག་སྟེ་སྐད་ཡིག་གཞན་ཁོ་ནས་ཆབ་དཔལ་
ཡོངས་རྫོགས་དབང་ བསྒྱུར་ བ་དེས་ང་ཚོའི་ རང་ ཁུལ་ ནས་ ཀྱང་ མི་་
རིགས་ཀྱི་རིག་གནས་དང་སྐད་ཡིག་གིས་སྤྱི་ཚོགས་ལ་ཞབས་འདེགས་
སྒྲུབ་པའི་མདུན་ལམ་མེད་པར་བཟོས་པ་མ་ཟད། མི་རིགས་ཀྱི་སྐད་
ཡིག་དང་ཤེས་ཡོན་ཅན་མཐོང་ཆུང་བྱས་པ་སོགས་རྒྱུ་མཚན་འདི་དག་
ལ་བརྟེན་ནས་གོང་གི་ལྟ་ཚུལ་ངན་པ་དེ་དག་བྱུང་པ་ཡིན་ལ། རླབས་ཆེ་
བའི་རྒྱལ་གཅེས་རིང་ལུགས་པའི་འཁོ་ཁྲིད་ཀྱི་ཡང་དག་པའི་མཛུབ་
སྟོན་འོག་ང་ཚོར་ཐོག་མཐའ་བར་གསུམ་དུ་རྒྱལ་ཁབ་དང་མི་རིགས་
སྐད་ཡིག་ སོགས་ ལ་ ཁྲིམས་མཐུན་གྱི་ཁེ་དབང་བྱིན་པ་དང་ཁྲིམས་
ལུགས་ཀྱིས་སྲུང་སྐྱོབ་བྱེད་དགོས་པར་གཏན་འཁེལ་བྱས་པ་དེ་ཡང་
ཡིག་ཐོག་དང་ངག་ཐོག་ནས་སྒྲོག་པ་ཙམ་ལས་དོན་དངོས་ལག་ལེན་
ཁྲོད་ནས་ མི་རིགས་དང་སྐད་ཡིག་འདྲ་ མཉམ་ གྱི་ཁེ་དབང་ལ་སྲུང་
སྐྱོབ་བྱེད་པའི་རྩ་ཁྲིམས་ཏེ་རང་སྐྱོང་བཅའ་ཁྲིམས་དང་རྒྱབ་འགལ་
སྒྲུབ་སྟེ་མཇུག་འབྲས་ངན་པ་བཟོས་ པ་དང་དེང༌ སྐབས་ སློབ་གྲྭ་ཆེ་
འབྲིང་རྣམས་སུ་ཡང་སློབ་ཡོན་འགྲོ་གྲོན་གྱི་ཚད་ཆེས་མཐོ་བའི་དབང་
- 34 --



- · བསམ་གཞིགས་ཀྱི་འོས་གླེང. --
AC
་་
ir
གིས་རྒྱལ་དམངས་སློབ་གྲྭ་དེ་དག་ད་ལྟ་འབྱོར་ལྡན་ཁག་གི་སློབ་གྲྭར་
འགྱུར་བ་དང་། སློབ་མཐར་ཕྱིན་པའི་སློབ་མའི་སྤུས་ཀ་ལ་མི་བལྟ་
བར་གོང་འོག་ཐམས་ཅད་ན་ལྐོག་ཟ་ལྐོག་ལེན་གྱི་རུ་ཁག་ཆེས་དར་
བའི་དབང་གིས་བདེན་ལུགས་གོ་བཟློག་ནས་སྒྲུབ་པ་ སོགས་ཁྲི མས་
འ གལ་གྱི་ལས་སྣ་ཚོགས་ཀྱི་དབང་གིས་རྒྱ་ཆེའི་མང་ཚོགས་ཀྱི་སེམས་
ལ་ལྟ་ཚུལ་ངན་པའི་ཤན་ཞུགས་པ་དང་། །
གཞན་ཡང་ཆེན་པོ་བོང་ཀྱི་རིག་གནས་ མཐའ་དག་ལ་ནང་བྱན་མ་
ཆུད་པ་དང༌། རིག་གནས་དེ་དག་ཀྱང་དངོས་ཡོད་ཚན་རིག་དང་
མཐུན་པའི་སྒོ་ནས་སྤྱི་ ཚོགས་དང་མི་རིགས་ལ་ཕན་བདེ་སྒྲུབ་པའི་
ཐབས་ལ་སྦྱོར་བར་མི་མཁས་ཀྱང་མཁས་པར་རློམ་པ་འགས་ཆེན་པོ་
རྣམས་ཀྱིས་འགྲོ་ལ་ ཕན་བདེ་འབའ་ཞིག་གི་ཆེད་དུ་སྩལ་བའི་བོད་
རིག་པ་སྟེ་ནང་རིག་པའ མ་དམ་པའི་ཆོས་ཀྱི་ངོ་བོ་དང་རྒྱུ་འབྲས་གང་
གི་ཆ་ནས་ངོས་ཟིན་ཅི་ཡང་མེད་པར་སངས་རྒྱས་ཆོས་ལུགས་རྨོངས་
དད་དང༌། བོད་ཀྱི་སྲོལ་ རྒྱུན་རིག་གནས་ཀྱི་ ཆ་ མང་པོ་ཞིག་་་་
རིགས་རྗེས་ལུས་ཀྱི་རྩ་བར་བཟུང་སྟེ་གང་དྲན་ལ་དཔྱད་པ་མེད་པར་
མི་རིགས་ཀྱི་ངོ་བོ་སུན་འབྱིན་པ་དང་རིས་སུ་ཆད་པའི་འཆལ་གཏམ་
མང་བོ་སྒྲོག་པ་དག་ནི་ཆེན་པོ་དཔྱོད་སྔ་བློ་ཆུང་བཤད་སྔ་ཞེས་པའི་
དོན་ལས་མ་འདས་མོད། འོན་ཀྱང་ཤེས་བྱའི་གནས་མཐའ་དག་ལ་
བློ་མིག་ཡངས་པའི་ཆེན་པོ་རྣམས་ལ་ ཡིག་ མུག་ པའི་གཏམ་ལས་མ་
མཆིས་ལ་རང་ཚུགས་མི་ཐུབ་པའི་བློ་ཆུང་འགར་སེམས་ཁམས་དཀྲུག་
བྱེད་ཀྱི་བག་ཆགས་ངན་པའི་ས་བོན་བཏབ་ནས་ལྟ་བ་ངན་པའི་་་
གཡང་སར་འཇུག་པར་མ་ཟད། དྲི་མ་མེད་པའི་བོད་ཀྱི་ཤེས་རིག་
གམ་ནང་བའི་བསྟན་པའི་གནད་མཁྱེན་པའི་བློའི་མཐུ་མེད་པ་དེ་དག་
-- 35 -



） }5
- དུས་རབས་ཀྱི་བསམ་གཞིགས། • ཁ
གིས་དམ་པའི་ཆོས་ལུགས་དང་རྨོངས་དད་ཀྱི་ཁྱད་མ་ཕྱེ་བར་ཆོས་
དང་ཆོས་མིན་གཅིག་ཏུ་བསྲེས་པའི་དབང་གིས་ཆོས་ལུགས་ཀྱི་ངོ་བོ་
སྐྱོན་གྱི་གོང་བུར་མཐོང་སྟེ་རྒྱལ་བའི་བསྟན་པ་རིན་པོ་ཆེའི་ངོ་བོ་དྲི་
མས་ སྦགས་ སྟེ་ སྒོ་ བསྐུར་ དང་ངན་སྨྲས་ བྱེད་ པ་ དེ་ དག་ མདོ་ ལས།
དམ་པའི་ཆོས་སུན་འབྱིན་པ་རྣམས་བྲན་བཞིན་དུ་ཚར་བཅད་པར་
ངས་ གནང་ངོ་ གང་དེ་དག་ཚར་གཅོད་མི་ བྱེད་ པ་ དེ་ དག་ནི་ངའི་་
བསྟན་པ་ལས་ཤིན་ཏུ་རིང་བ་ཡིན་ནོ་གང་དེ་རྣམས་ཚར་གཅོད་པར་
བྱེད་པ་དེ་ དག་ནི་ངའི་ སློབ་ མ་ ངའི་ ཉན་ ཐོས་ཡིན་ནོ། ། ཞེས་་་
གསུངས་པ་ལྟར་ཡིན་པས་དམ་པའི་ཆོས་ཀྱི་ངོ་བོ་ནི་སྡིག་པ་ཅི་ཡང་མི་
བྱ་ཞིང་། ། དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་
ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། ། ཞེས་པ་
ལྟར་སྒོ་གསུམ་གྱི་ལས་གང་གིས་ཀྱང་གཞན་ལ་སྡུག་བསྔལ་བསྐྱེད་བྱེད་
ཀྱི་སྡིག་པ་སྟེ་གནོད་པའི་ལས་ཕྲ་མོ་ཙམ་ཡང་མི་བྱེད་པར་དགེ་བ་ཕུན་
སུམ་ཚོགས་པ་རང་གཞན་ཀུན་ལ་ཕན་བདེ་འབའ་ཞིག་འབྱིན་པའི་
ཐབས་ལ་སྒོ་དུ་མ་ནས་བརྩོན་པར་མཛད་ཅིང་ རང་གི་ སེམས་ སྟོང་
ཉིད་སྙིང་རྗེ་སྙིང་བོ་ཅན་དེ་མཐར་ཐུག་གི་བྱང་ཆུབ་དམ་པར་སྦྱོང་
བར་བྱེད་པའམ་འཚེ་མེད་ཞི་བདེའི་ངང་ཚུལ་ཅན་གྱི་དམ་པའི་ཆོས་
ལུགས་འདི་ཉིད་ད་ལྟ་འཛམ་གླིང་ཁྱོན་ཡོངས་སུ་གཟུར་གནས་བློ་གྲོས་
ཀྱི་སྣང་བ་གསལ་བའི་རྒྱལ་ཁབ་ཕྱི་ནང་གི་མཁས་དབང་དུ་མས་ཀྱང་
ཞིབ་འཇུག་སྒོས་ཡིད་ཆེས་དང་གདེང་འཇོག་ཚད་མཐོན་པོར་གནང་
སྟེ་ཚན་རིག་གིས་བདེན་དཔང་ཐུབ་ཅིང་ཡང་དག་པའི་ཆོས་ལུགས་
ཤིག་ལ་ངོས་འཛིན་གནང་ཡོད་པ་དང༌། དེ་ལྟ་བུའི་སྲིད་པའི་རྩ་བ་
དྲུང་ནས་འབྱིན་བྱེད་ཀྱི་ཐབས་དམ་པ་མཐའ་བྲལ་རྟེན་འབྱུང་གི་ལྟ་
- 36 —
{



-- བསམ་གཞིགས་ཀྱི་འོས་གླེང… --
བ་ཡོངས་སུ་གོམས་པ་དང་གཞན་དོན་འཁུར་དུ་འཁྱེར་བའི་རླབས་
ཆེན་གྱི་བསམ་པ་ཐེག་པ་ཆེན་པོའི་སེམས་བསྐྱེད་དེས་ཀུན་ནས་བསླང་
བའི་སྤྱོད་པ་ཕ་རོལ་དུ་ཕྱིན་པ་དྲུག་སོགས་ཉམས་སུ་བསྟར་བ་སོགས་
རང་གཞན་ཀུན་གྱི་དོན་ལ་འཇུག་དགོས་པ་ནི་བཅོམ་ལྡན་འདས་ཁོང་
རང་ཉིད་ཀྱི་དགོངས་དོན་གཙོ་བོ་ཡིན་པར་མ་ཟད་དེ་ལྟར་འཇུག་
པའི་ ཚུལ་ གྱི་ རྟོགས་ པ་ ལམ་ གྱི་ གནད་ མཐའ་ དག་ ངོ༌ བོ་ མ་ ནོར།
གྲངས་མ་ཆད། གོ་རིམ་མ་འཁྲུག་པར་སློབ་ནུས་ན་ཐུན་མོང་དང་
ཐུན་མོང་མ་ཡིན་པའི་ཡོན་ཏན་དུ་མ་མངོན་དུ་བྱེད་ནུས་པའི་ཚུལ་
སོགས་ནང་སེམས་ཀྱི་ཡོན་ཏན་ཁྱད་འཕགས་ཀྱི་ཆོས་ཕལ་བའི་བློ་ཡུལ་
ལས་འདས་པ་མང་བོ་གསུངས་པ་དང་། གཞན་ཡང་ལོ་ངོ་སྟོང་
ཕྲག་དུ་མའི་སྔོན་དུ་ད་ལྟའི་ཚན་རིག་གི་འཕྲུལ་གང་ལ་ཡང་རྟེན་པ་
མེད་པར་ཕྱིའི་འཇིག་རྟེན་གྱི་བཀོད་པའི་ཁྱད་པར་དང་དེ་དག་རྒྱུ་
རྐྱེན་གང་དང་གང་ལ་ བརྟེན་ནས་ཆགས་ཚུལ། དེ་ལ་རྟེན་ པའི་
སེམས་ཅན་དེ་དག་གིས་སྐྱེ་བ་ལེན་ཚུལ་ལུས་དང་རྩ་རླུང་གྲུབ་ཚུལ་
དང་གྲུབ་དུས། སེམས་དང་ སེམས་བྱུང་གི་ངོ་བོ་ཕྲ་ རགས་ དང་
དམིགས་རྣམ་སྐྱེས་འགག་གི་ཁྱད་པར། སེམས་དེ་དག་རྒྱུ་མེད་དང་
མི་མཐུན་པའི་རྒྱུ་ལས་སྐྱེས་པ་བཀག་ནས་རིགས་འདྲ་སྔོན་སོང་དང་
ཉེར་ལེན་སྔོན་སོང་། གོམས་པ་སྔོན་སོང་སོགས་ གྱིས་སྐྱེ་བ་སྔ་ཕྱི་
གྲུབ་ཚུལ། སེམས་དེ་དག་ཕྱི་མ་ཉིང་འཚམས་ སྦྱར་ཚུལ་ སོགས་་་
མདོར་ན་གཞལ་བྱའི་གནས་གསུམ་གྱིས་བསྡུས་པའི་ཆོས་ཐམས་ཅད་
དྲི་མ་མེད་པའི་རིགས་པའི་བཞག་པ་ལྟར་ད་ལྟ་རྒྱལ་ཁབ་ཕྱི་ནང་གི་
ཚན་རིག་ཆེད་ལས་མཁས་པ་མང་པོའི་གསུང་རྩོམ་དང་དངོས་ཡོད་སྤྱི་
ཚོགས་ ཀྱི་ལོ་ རྒྱུས་ མང་ བོས་ བདེན་དཔང་བྱེད་ཀྱིན་ ཡོད་ པ་ དང༌།
- 37 --



-- • དུས་རབས་ཀྱི་བསམ་གཞིགས། • ཁ
གཞན་ཡང་ནང་བའི་ རིག་གཞུང་ནས་བསྟན་པའི་རྟོགས་པའི་ཡོན་
ཏན་མཐའ་དག་ལ་དབང་འབྱོར་བ་འགའ་ཞིག་གིས་སྔགས་དང་ཏིང་
ངེ་འཛིན་ སོགས་ ཀྱི་ ཁྱད་ པར་ ལ་ བརྟེན་ནས་ སྔོན་གནས་རྗེས་དྲན་
སོགས་མངོན་ཤེས་སྒྲུབ་སྟེ་ཡུལ་དུས་ཀྱིས་བསྐལ་བའི་དངོས་ཁམས་ཕྲ་
མོའི་རང་བཞིན་མང་དུ་རྟོགས་པ་སོགས་དེང་སྐབས་ཚན་རིག་གིས་
ཀྱང་རྟོགས་མེད་པ་མང་པོ་ཡོད་ལ། །
འདི་དག་ལ་དཔག་ན་བོད་བརྒྱུད་ནང་བསྟན་ཤེས་རིག་འདི་འགྲོ་བའི་
ཕན་བདེ་སྒྲུབ་བྱེད་ཀྱི་ཐབས་དམ་པ་དངོས་ཡོད་སྤྱི་ཚོགས་ཀྱི་ལྟ་བ་
དང་མཐུན་པའི་དངོས་གཙོ་ཞེས་པ་ཡང་འདི་ཡིན་གྱི། རང་གིས་མ་
མཐོང་པ་དང་རྟོགས་མ་ནུས་པ་རྒྱུ་མཚན་དུ་བྱས་ནས་ཤིན་ཏུ་ལྐོག་
གྱུར་གྱི་ཆོས་མང་པོ་ཁས་མི་ལེན་པ་ནི་རྒྱང་འཕེན་གྱི་ལྟ་བ་ལས་དངོས་
གཙོའི་མིང་དོན་གང་ཡང་མེད། དེ་ལྟ་བའི་བརྗོད་བྱ་གཏིང་ཟབ་
ཅིང་རྒྱ་ཆེ་བ་འདི་དག་ཐམས་ཅད་མཁྱེན་པ་སངས་རྒྱས་བཅོམ་ལྡན་
འདས་ཀྱི་དྲི་མ་མེད་པའི་རིགས་པས་གཏན་ལ་ཕབ་པའི་བཀའ་བསྟན་
རི་བོའི་དཔང་དང་མཉམ་པ་དག་གི་བརྗོད་བྱ་དངོས་ཡོད་ཚན་རིག་
གི་ལྟ་བ་དང་ལྡེབས་ནས་ ཐོས་བསམ་གྱིས་དཔྱད་པའི་འདུ་ཤེས་ཕྲ་
མོའི་སྒོ་ནས་ཞུགས་སྟེ་བསྟན་པའི་ངོ་བོ་ཡང་དག་པར་མཐོང་བ་ན་
སྟོན་པ་ཡང་མི་ བསླུ་བ་ཡིན་པར་ཡིད་ཆེས་ཀྱི་ངེས་ པ་ རྙེད་པར་་་་་
གསུངས་པ་ནི་ཁམས་གསུམ་བླ་མ་ཙོང་ཁ་བ་ཆེན་པོས། བསྟན་པའི་
ངང་ཚུལ་ཤེས་ནས་སྟོན་པ་ལ། ། ཡིད་ཆེས་རྙེད་པའི་རྟག་ཏུ་གང་
བར་ཤོག །
ཞེས་དང་དེ་ལྟར་ནང་བསྟན་ཤེས་རིགས་ཀྱི་ངོ་བོ་ངེས་ཟིན་པའི་སྒོ་
ནས་ཤེས་རིག་དེ་དངོས་བརྒྱུད་ཅི་རིགས་ཀྱིས་དངོས་ཡོད་ཚན་རིག་གི་
པས 38 -



-- བསམ་གཞིགས་ཀྱི་འོས་གླེང . --
ལྟ་ཚུལ་དང་མཐུན་ཞིང་འགྲོ་བ་མིས་མཚོན་པའི་སེམས་ཅན་ཀུན་ལ་
ཕན་བདེ་ཁོ་ནའི་རྒྱུར་འ གྲོ་ཚུལ་གྱི་སྒོས་བླང་དོར་དང་ལག་ལེན་བྱེད་
དགོས་པ་ནི་བསྟན་པའི་བདག་པོ་ཆེན་པོ་ཉིད་ཀྱིས་ཀྱང་དགོངས་པ་
ཡིན་ཏེ། མདོ་ལས། དགེ་སློང་དག་གམ་མཁས་རྣམས་ཀྱིས། །
བསྲེག་བཅད་བརྡར་བའི་གསེར་བཞིན་དུ། ། ལེགས་པར་བརྟག་ལ་
ང་ཡི་བཀའ། ། བླང་བར་བྱ་ཡི་གུས་ཕྱིར་མིན། ། ཞེས་གསུངས་པ་
ལྟར་ གཞལ་བྱའི་ གནས་ ་ གསུམ་ གྱིས་ བསྡུས་ པའི་ བསྟན་ པའི་ གནས་
མཐའ་དག་དཔྱད་གསུམ་གྱིས་དག་དེ་འགྲོ་བའི་ཕན་བདེའི་ཐབས་སུ་
བདེན་པའི་ གནས་ལུགས་ སུ་ བདེན་ན་བླངས་ བར་བྱ་དགོས་ པར་་་
གསུངས་ལ། ང་གུས་ཕྱིར་དུ་བླངས་པར་བྱ་མི་རུང་བ་དང་དེ་ལྟར་
བླངས་པ་ནི་བསྟན་པ་ལ་མ་གུས་པ་དང་རྨོངས་དད་དུ་འགྱུར་པར་
གསུངས་ པ་ ཡིན་ ལ། ཁྱོད་ ཀྱིས་ དེ་ལས་ ལྡོག་ སྟེ་ སངས་ རྒྱས་ཆོས་
ལུགས་རྨོངས་དད་ཡིན་པ་གང་ལས་དཔོག་ཤེས་བྱེད་ཅི་ཡོད་སྨྲས་ཤིག
དེང་སྐབས་སྤྱི་ཚོགས་སྟེ་ང་ན་ཆོས་བའི་གཟུགས་བརྙན་ཙམ་ལ་གནས་
པ་ཁ་ཅིག་གིས་དམ་པའི་ཆོས་ཀྱི་དགོངས་པ་དང་ཆེ་མི་མཐུན་པའི་
ཆོས་མིན་ཆོས་སུ་བརྫུས་་སྟེ་མང་ཚོགས་ལ་མགོ་སྐོར་བ་དང་བསླུ་བྲིད་
ཀྱི་ལས་སྣ་ཚོགས་སྒྲུབ་པ་དང་དེ་ལ་རྨོངས་དད་བྱེད་མཁན་མང་པོ་
ཡོད་ནའང་དེ་ཙམ་གྱིས་ཆོས་ལུགས་ཀྱི་ངོ་བོ་རྨོངས་དད་ཡིན་པར་མི་
འགྲུབ་པར་མ་ཟད་དེ་དག་སྟོན་པའི་ཞབས་འདྲེན་དང་བསྟན་པའི་
ཆོམ་རྐུན་ཉིད་ཡིན་ལ་དེ་དག་ཚར་གཅོད་དྲག་པོ་བྱེད་དགོས་པར་
སྟོན་པ་རང་ཉིད་ཀྱིས་གསུངས་པའི་ཕྱིར། ཆོས་མིན་ཆོས་སུ་རྫུ་བ་
དེ་དག་གི་བསམ་པ་དང་སྤྱོད་པ་རྒྱུ་མཚན་དུ་བྱས་ནས་དམ་པའི་ཆོས་
ལ་བསྐུར་བ་བཏབ་པ་ཙམ་དུ་ཟད་པའི་ཕྱིར། དེས་ན་དེ་ལྟ་བུའི་
-- 39 -
jR ༦་



ཁབས༔ དུས་རབས་ཀྱི་བསམ་གཞིགས། • ཡ་མ་
སྐྱོན་དང་བྲལ་བའི་བསྟན་པ་ལ་རིམ་གྱིས་ཞུགས་སྟེ་རང་གི་ཕན་བདེ་
རང་ གིས་ སྒྲུབ་ དགོས་པ་ལས་ གཞན་ལས་ དབང་ ལ་ ཁ་ གཡར་ནས་
གནམ་ནས་འབབ་རྒྱུ་ལྟ་བུ་ཞིག་ལ་སྒུག་འདུག་པ་ནི་སྟོན་པས་གསུང་
བའི་ལས་དབང་ལ་ཡིད་ཆེས་ བྱེད་ པ་ མ་ ཡིན་ པར་ རང་གིས་རང་་་
བསླུས་པ་འབའ་ཞིག་ཡིན་ཏེ་མདོ་ལས། རང་ཉིད་རང་གི་མགོན་
ཡིན་གྱི། ། གཞན་ལྟ་སུ་ཞིག་མགོན་ཏུ་བགྱི། ། ཞེས་གསུངས་སོ།
དེང་སྐབས་ཕལ་ཆེར་གྱིས་ཕྱིའི་འབྱོར་བ་དང་ལོངས་སྤྱོད་འཕེལ་རྒྱས་
ཁོ་ནར་བརྟེན་ན་བདེ་སྐྱིད་ཚུགས་ཐུབ་པ་ཞིག་འོང་སྙམ་ནས་ནང་
སེམས་ཀྱི་འགྱུར་བ་ལ་ཅི་ཡང་མི་སེམས་པར་འདུག་ པ་མང་དུ་སྣང་
ཡང་དེ་ལ་ངེས་པ་ཅི་ཡང་མེད་དེ། སྤྱིར་དེ་ལ་བརྟེན་ནས་བདེ་བ་
འབྱུང་བ་ཞིག་གཏན་ནས་མི་སྲིད་པ་མིན་མོད། འོན་ཀྱང་དེ་བདེ་
སྐྱིད་འབའ་ཞིག་གི་རྐྱེན་དུ་འགྱུར་ལ་སྡུག་བསྔལ་གྱི་རྐྱེན་དུ་མི་འགྱུར་
བའི་ངེས་པ་གཏན་ཡོད་པ་མིན་ཏེ། ད་ལྟ་འཛམ་ གླིང་ ཐོག་ན་་་་
དཔལ་འབྱོར་སོགས་ལ་འགྲན་ཟླ་མེད་པའི་སྟོབས་ལྡན་རྒྱལ་ཁབ་རེ་
གཉིས་ཀྱི་འཁྲུག་རྩོད་ཀྱི་སྡུག་བསྔལ་ལ་ལྟོས་ན་ཤེས་སླ། དེས་ན་
དངོས་པོའི་དཔལ་ཡོན་འབའ་ཞིག་གི་ངོས་ནས་མི་སེམས་པར་བསམ་
པའི་དཔལ་ཡོན་ནམ་ནང་བསྟན་ཤེས་རིག་གི་སློབ་གསོ་མ་ལག་ཆ་
ཚང་འཛིན་སྐྱོང་སྤེལ་གསུམ་བྱས་པ་ལ་བརྟེན་ནས་མི་ཆོས་དང་མཐུན་
པའི་གཞན་ཕན་གྱི་བསམ་བློ་དང་ཀུན་སྤྱོད་བཟང་བོ་རིམ་གྱིས་འོང་
སྟེ་འགྲོ་བ་མིའི་སེམས་ཁམས་ཞི་འཇགས་སུ་ སོང་ན་འཛམ་གླིང་ཞི་
བདེ་ཡོང་རྒྱུ་ཡང་གནད་འདི་ལ་ཐུག་འདུག་པས་དེ་ལྟ་བུའི་ཞི་བ་དམ་
པའམ་བདེ་སྐྱིད་ངོ་ཐོག་དེ་ཐོབ་པ་ལའང་ ཐོག་མར་དེ་ ཐོབ་བྱེད་་་་
– 40 -



-- • བསམ་གཞིགས་ཀྱི་འོས་གླེང…
ཐབས་ཀྱི་ཚུལ་བརྩམས་པའི་ནང་བསྟན་རིག་གཞུང་ལ་ཐོས་བསམ་
སྒོམ་གསུམ་གྱིས་རིམ་གྱིས་ཞུགས་པ་ལ་རྟེན་ནས་སྡུག་བསྔལ་ལས་གྲོལ་
དགོས་པ་ཡིན་ཏེ། མདོ་ལས། ཐུབ་རྣམས་སྡིག་པ་ཆུ་ཡིས་མི་བཀྲུ་
ཞིང་། ། འགྲོ་བའི་སྡུག་བསྔལ་ཕྱག་གིས་མི་སེལ་ལ། ། ཉིད་ཀྱི་
རྟོགས་པ་གཞན་ལ་འཕོ་མིན་ཏེ། ། ཆོས་ཉིད་བདེན་པ་བསྟན་པས་
གྲོལ་བར་འགྱུར། ། ཞེས་གསུངས་པ་ལྟར་ཡིན་ལ་འཚེ་མེད་ཞི་བདེ་
ངང་ཚུལ་ཅན་གྱི་ཤེས་རིག་འདིས་མཚོན་བོད་རིག་པའི་གནས་མཐའ་
དག་ལ་ལོག་རྟོག་གི་དྲི་ཙམ་ཡང་མི་འབྱུང་བར་འགྲོ་བ་ཀུན་ལ་ཕན་
བདེ་ཁོ་ན་སྒྲུབ་བྱེད་ཀྱི་ཐབས་ཀྱི་ངོས་འབའ་ཞིག་ནས་མཐོང་ཏེ་མི་
རིགས་ཀྱི་རིག་གནས་འདི་འཛམ་གླིང་ས་ཆེན་གྱི་ཁྱོན་ཡོངས་སུ་ཁྱབ་
པའི་འདུན་པ་སྙིང་ནས་ཞུ་ཞུ་ལགས། །
ཞེས་གཉིས་མེད་འཁོལ་་བོ་འགར་ཚེ་སྦྱིན་པའི་རང་གི་མི་རིགས་དང་
རིག་གནས་ལ་དུང་བ་ན་ཚོན་ཙམ་དུ་ཟླ་ཚེས་ལ་བྲིས།
མཚམས་པ་ཡ་
41 --



--、༌
མ༌ ་ས ༌ ༌ ་ ་ ་
དྲིས་ལན་སྙིང་གི་མུན་སེལ།
རྒྱ་གྲོལ།
དེང་གི་ཤེས་ལྡན་པ་འགའི་བསམ་པར་སྐྱབས་སུ་སོང་བ་ཇི་
ལྟར་ཆེ་ན་བྲན་གཡོག་གི་འདུ་ཤེས་ཆེ་ཞིང་བྲན་གཡོག་གི་
འདུ་ཤེས་ཇི་ལྟར་ཆེ་ན་སྡུག་བསྔལ་ཡིན་ཟེར། དོན་འདིར་
མིག་སྔའི་གནས་ཚུལ་དང་སྦྱར་ཏེ་ལན་ཞིག་གསུང་རོགས།
མཚོ་སྔོན་མི་རིགས་སློབ་གྲྭ་ཆེན་མོ། བསོད་ནམས་ཀུན་ལྡན།
ལན། བྲན་གཡོག་གི་འདུ་ཤེས་དང་སྐྱབས་འགྲོའི་འདུ་ཤེས་གཅིག་
ཏུ་བསྲེས་པ་ནི་དེ་གཉིས་ལ་གོ་བ་མ་ལོན་པའི་གཏ མ་ཞིག་ཡིན་ཏེ་དེ་
གཉིས་ནི་ཆེས་འགལ་བ་ཞིག་ཡིན། ང་ཚོས་ཐོག་མར“ བྲན་གཡོག་
གི་འ དུ་ཤེས”ལ་གོ་བ་ཞིག་བླངས་ན་དེ་ནི་མི་ཞིག་གི་ རང་དབང་ལ་
ཚོད་འཛིན་བྱས་པ་དང་རེ་ བ་ བཀག་ སྡོམ་བྱས་ ང་ ་ སྟེ་ མི་དེར་ རང་་
ད བང་ཅི་ཡང་མེད་ན་ད་བཟོད་བྲན་གཡོག་གི་འདུ་ཤེས་སྐྱེས་གསལ་
བོར་བཤད་ན་བྲན་གཡོག་གི་འདུ་ཤེས་ནི་རང་དབང་བཀག་སྡོམ་བྱས་
པའི་སྡུག་བསྔལ་ཡིན་པས་སྐྱབས་འ གྲོ་དང་ག་ལ་མཚུངས་ཏེ་སྐྱབས་
འ གྲོ་ནི་གུ་ཐུག་པའི་ཁྲོད་ཀྱི་རེ་སྨོན་ཡིན་ལ་གསལ་པོར་བཤད་ན་སྡུག་
བསྔལ་ལས་ཐར་འདོད་ཀྱིས་གཞན་ལ་རེ་སྨོན་བྱེད་པའི་བློ་དེ་ཡིན་ལ་
དེ་བཞིན་སྐྱབས་སུ་མཆི་ཞེས་པའི་སྐྱབས་ནི་རྟེན་གཞིའི་དོན་དང་མཆི་
བའི་ སྐད་དོད་གཙྪ་ཞེས་པ་འགྲོ་བ་དང་ཡོང་བ་ཞུགས་པ་སོགས་ལ་
འཇུག་ པས་ སྐབས་འདིར་ སྐྱབས་ སུ་འགྲོ་བར་བསྒྱུར་བ་ལྟར་དཀོན་
མཆོག་གསུམ་རྟེན་དུ་བཟུང་ནས་ རང་གི་བློ་དེའི་ཕྱོགས་སུ་འགྲོ་བ་
ཁས 42 -



—• བསམ་གཞིགས་ཀྱི་འོས་གླེང • –
དང་སོང་བ་སྟེ་དཀོན་ན་ཆོག་ལ་བློ་སྙིང་འགེལ་བའི་དོན་ཡིན་ནོ། །
དེའི་ཕྱིར་སྒྲ་ཟོར་ཡངས་པའི་སྒོ་ནས་བཤད་ན་མི་ཞིག་དང་ཚོགས་པ་
གཅིག རྒྱལ་ཁབ་ཅིག་གང་ཡིན་རུང་རང་ཉིད་བདེ་སྐྱིད་དང་སྡུག་
བསྔལ་ལས་ཐར་བར་ཚན་རིག་དང་ཆབ་སྲིད། དཔལ་འབྱོར་་་་
བཅས་ལ་རེ་སྨོན་བྱེད་པ་དེའང་སྐྱབས་འགྲོའི་ཁོངས་སུ་གཏོགས་ལ་
འཇིག་རྟེན་ བདེ་ ཐབས་ཀྱི་རེ་སྨོན་དམངས་ གཙོ་ལ་བཅོལ་ བའང་་་
སྐྱབས་འགྲོའི་ཁོངས་སུ་ གཏོགས། དེ་བཞིན་ང་ཚོ་བོད་པ་རྗེས་སུ་
ལུས་ པའི་གནས་བབས འདི་ལས་ཐར་བར་དཔལ་འབྱོར་དང་ཆབ་
སྲིད། སློབ་གསོ། ཚན་རིག་བཅས་ལ་རེ་སྨོན་བྱེད་བཞིན་པ་འདི་
དག་ལ་བསམ་ན་“སྐྱབས་འགྲོའི་འདུ་ཤེས”བྲན་གཡོག་གི་འདུ་ཤེས་
ཡིན་མིན་ཆེས་གསལ་ངོར་ ཤེས་ ཐུབ། ཆོས་ལུགས་ཀྱི་སྐྱབས་་་་་་
འགྲོའང་དེ་བཞིན་ཏེ་ང་ལ་ཏེ་ཁྱེད་ལ་དད་པ་མེད་ཅིང་འཁོར་བའི་
སྡུག་བསྔལ་ལ་འཇིགས་པ་མེད་ན་དེ་ལས་ཐར་འདོད་ཀྱི་བློ་མི་སྐྱེ་ལ་དེ་
མ་སྐྱེ་ན་སྐྱབས་འགྲོ་མི་སྐྱེ་བས་བྲན་གཡོག་གི་འདུ་ཤེས་དེ་བས་ཀྱང་མི་
སྐྱེ་ལ་ཆོས་ལུགས་པ་ཞིག་གི་ངོས་ནས་བཤད་ན་སྐྱབས་འགྲོ་ནི་ཁོའི་རེ་
སྨོན་ཡིན་པས་ཤེས་པ་རང་བཞིན་དུ་མི་གནས་པ་ཤིག་མིན་ན་རང་གི་
རེ་ སྨོན་ བྲན་ གཡོག་ གི་ འདུ་ ཤེས་ སུ་ བརྩི་ མཁན་ ཞིག་ ག་ ལ་ སྲིད།
དེང་སྐྱབས་འགྲོའི་འདུ་ཤེས་བྲན་གཡོག་གི་འདུ་ཤེས་ཡིན་ཟེར་མཁན་
ཚོ་ནི་ཆོས་ལུགས་ལ་མི་དད་མཁན་དག་ཡིན་པས་ཁོ་ཚོར་སྐྱབས་འགྲོ་
མེད་དེ། དེ་ནི་འཁོར་བའི་སྡུག་བསྔལ་ལ་འཇིགས་སྐྲག་དང་དེ་ལས་
སྐྱོབ་པའི་ནུས་པ་དཀོན་མཆོག་ལ་ཡོད་པའི་ཡིད་ཆེས་གཉིས་འཛོམས་
དགོས། དེ་ཡོད་ན་ད་བཟོད་འཁོར་བའི་སྡུག་བསྔལ་ལ་བྲན་གཡོག་
གི་འདུ་ཤེས་དང་དེ་ལས་ཐར་བའི་སྐྱབས་འགྲོ་སྐྱེ་བ་ཡིན་པས་གོང་དུ་
-- 43 -



ཡས་ • དུས་རབས་ཀྱི་བསམ་གཞིགས། • ཁ
--
-བ
བཤད་པ་ལྟར་དེ་ཚོས་“ བྲན་གཡོག་གི་འདུ་ཤེས”སྐྱབས་འགྲོ་ལ་གོ་བ་
མ་ཆགས་པར་གཡམ་ལ་རྒྱུགས་པའི་རྟགས་ཀྱང་འདི་ཡིན་ནོ། །
རིག་གནས་ཆེ་བ་ལྔའི་ཡ་གྱལ་བཟོ་རིག་པ་ནི་གཞུང་དུ་སྐུ་
གསུང་ཐུགས་གསུམ་གྱི་སྐོར་ཡིན་པ་ལས་གཞན་ཡིད་འཕྲོག་
པའི་ཁྱད་ཆོས་ཤིག་བསྟན་མེད། དེས་ན་བོད་ཀྱི་བཟོ་རིག་
པའི་བསྟན་བཅོས་སུ་དེང་རབས་དངོས་པོ་གསར་བཟོ་ནུས་
པ་འདོན་ཐུབ་པའི་རྨང་གཞི་ཚད་ལྡན་ཞིག་ཨེ་ཡོད།
མཚོ་སྔོན་མི་རིགས་སློབ་གྲྭ་ཆེན་མོ། བསོད་ནམས་ཀུན་ལྡན།
ལན། རིག་གནས་ཆེ་བ་ལྔའི་ཡ་གྱལ་ བཟོ་རིག་ པ་ནི་རིག་གཞུང་
ཚན་ཁག་ཅིག་གི་མིང་ཡིན་པ་ལས་སྐུ་གསུང་ཐུགས་གསུམ་གྱི་སྐོར་ཁོ་
ན་ཡིན་དགོས་པའི་ཚད་གཞི་ཅི་ཡང་མེད། བོད་ཀྱི་རིག་གནས་འདུ་
ཤེས་འཁྱེར་སྟངས་ལས་བལྟས་ན་དེང་གི་ཚན་རིག་ཀྱང་བཟོ་རིག་པ་
ཡིན་པས་དེའི་ཡ་གྱལ་གྱི་བཟོ་རིག་པ་ལ་ནང་བསྟན་གྱི་ སྐུ་གསུང་
ཐུགས་རྟེན་སྐོར་དང་བོད་ཀྱི་སྲོལ་རྒྱུན་གྱི་བཟོ་རིག་ཙམ་ལ་གོ་དགོས་
པའི་རྒྱུ་མཚན་མེད་ལ་སྔོན་ཆད་བྱུང་མྱོང་བའི་བཟོ་རིག་ཙམ་ལ་ངོས་
འཛིན་ པའི་ སྒྲུབ་བྱེད་དེ་བས་ཀྱང་མེད། བོད་ཀྱི་བཟོ་ རིག་ པར་
མཚོན་ན་མེས་པོ་རྣམས་ཀྱི་ལག་ལེན་གྱི་ཁྲོད་ནས་གསར་གཏོད་བྱས་
པའམ་སྐབས་དེའི་མི་རིགས་གཞན་པའི་སྔོན་ཐོན་གྱི་ལག་རྩལ་ནང་
འདྲེན་བྱས་ཏེ་སྤྱི་ཚོགས་འཕེལ་རྒྱས་ལ་ནུས་པ་ཆེན་པོ་ཞིག་བཏོན་
ཡོད་ མོད། དེ་ད་ལྟའི་ཚབ་ཐུབ་པའི་བཟོ་རིག་ཅིག་གམ་ “དེང་་
རབས་དངོས་པོ་གསར་བཟོ་ནུས་པ་འདོན་ཐུབ་པའི་རྨང་གཞི་ཚད་
ལྡན་ཞིག”ཡིན་མི་སྲིད། དེ་སྔོན་ནས་ང་ཚོའི་བཟོ་རིག་ཆ་ཚང་བ་
པ-- 44 ཕབ་



བསམ་གཞིགས་ཀྱི་འོས་གླེང..
4
ཞིག་ཡིན་ན་དེ་ནི་བུས་བསྒྲུབ་རྒྱུ་ཕས་བསྒྲུབས་པ་ཡིན་ལ་ང་ཚོས་རིག་
གཞུང་དར་སྤེལ་ཟེར་དགོས་དོན་དེ་བས་ཀྱང་མི་འདུག །
མིའི་ལག་ལེན་ཁྲོད་ནས་ཐོན་པའི་རིག་པའི་གཞུང་ལུགས་གང་
ཞིག་ཡིན་ནའང་འདྲ། སྐབས་དེར་སྔོན་ཐོན་གང་འདྲ་ཞིག་ཡིན་
རུང་དུས་ཀྱི་འགྱུར་བ་དང་བསྟུན་ནས་དར་སྤེལ་ མེད་ན་དུས་ཀྱི་
དགོས་མཁོ་སྐོང་མི་ཐུབ་སྟེ་དར་སྤེལ་ཅེས་པའི་གཞུང་ལུགས་ཁྱབ་སྤེལ་
ཙམ་མ་ཡིན་པར་དེ་རྨང་གཞི་བྱས་ཏེ་འཕེལ་རྒྱས་བསྙེག་པ་དེ་རེད། དེ་
ནི་དུས་རབས་སོ་སོའི་མིའི་འོས་འགན་ཡིན་པ་ལས་མེས་པོ་དག་གི་
འོས་འགན་མིན་ལ་ང་ཚོའི་འོས་འགན་ཡང་སྔོན་མའི་གཞུང་ལུགས་
དེར་དགག་པ་གཏོང་རྒྱུ་མ་ཡིན་པར་སྔོན་མེད་གཞུང་ལུགས་དེའི་ཞན་
ཆ་བཙལ་ནས་དར་སྤེལ་གཏོང་རྒྱུ་དེ་རེད། ལོ་རྒྱུས་ཀྱི་གནས་བབས་
དེ་མ་བསམ་པར་དེང་གི་ བཟོ་རིག་དང་བསྡུར་ནས་ངོ་མཚར་བའི་
ཁྱད་ཆོས་ཤིག་བསྟན་མེད་ཟེར་བ་ནི་འགྲེལ་རྒྱག་མི་ཐུབ་པའི་ལྟ་བ་
ཞིག་རེད། མིག་སྔའི་གནས་བབས་ལས་བལྟས་ན་བོད་ཀྱི་བཟོ་རིག་
འདིར་ཁོར་ཡུག་གི་ ཆ་ རྐྱེན་དང་མཐུན་པའི་ ཁྱད་ཆོས་མངོན་པར་
གསལ་ཞིང་མི་རིགས་ཀྱི་སེམས་ཁམས་དང་ཡུལ་སྲོལ་གོམས་འདྲིས།
གནམ་གཤིས་མཐུན་རྐྱེན་དང་འཕྲོད་པའི་ཁྱད་ཆོས་དུ་མ་ཞིག་ལྷང་
ངེར་མངོན་པ་འདིར་ང་ཚོས་དབང་མེད་དུ་བསམ་གཞིགས་གཏོང་
དགོས་ཏེ་འདི་དག་ནི་དངོས་པོ་གསར་བ་བཟོ་བའི་ནུས་པ་འདོན་
ཐུབ་པའམ་ཡང་ན་གཞི་འཛིན་ས་ཉག་གཅིག་ཡིན་ཏེ་དཔེར་ན་བོད་
ཀྱི་རྩིག་བཟོ་འདི་ནི་ཁོར་ཡུག་གི་ཆ་རྐྱེན་དང་ཤིན་ཏུ་མཐུན་པ་ལྟ་བུ་
རེད། ད་ལྟའི་མི་རབས་འདིས་བལྟས་ན་བོད་ཀྱི་བཟོ་རིག་མང་པོ་
ཞིག་ཉམས་དམས་དང་རྩ་མེད་དུ་གྱུར་ཡོད་ལ་སྔོན་ཐོན་གྱི་བཟོ་རིག་
- 45 --



(7）
དུས་རབས་ཀྱི་བསམ་གཞིགས། མ་
ནང་འདྲེན་བྱས་ པ་དེ་ བས་ ཀྱང་འདང་མེད། མི་རབས་འདི་ནི་
སྡིགས་སྨེའི་ མི་རབས་ཤིག་ཡིན་ཏེ་རང་ཉིད་སྔོན་ཐོན་གྱི་བཟོ་རིག་
གསར་བར་སློབ་སྦྱོང་དང་ནང་འདྲེན་བྱེད་པ་སྟོང་ཆར་ལུས་ཤིང་མི་
རིགས་ རང་ གི་ བཟོ་ རིག་ དང་ དར་ སྤེལ་ ཀྱང་ གཉིད་ དུ་ ཡུར་ འདུག
དེ་བས་ང་ཚོས་ཕ་མེས་ཀྱི་བཟོ་རིག་དེས་ད་ལྟའི་བཟོ་རིག་པའི་ཚབ་
བྱེད་མ་ཐུབ་པས་དེར་འཁང་ར་དང་ལེ་བདའ་བྱེད་པ་ནི་དོན་གྱིས་
རང་གི་འོས་འགན་སྒྲུབ་མ་ཐུབ་པའི་ཉེས་པ་འགེབ་འདོད་ཡིན་པས་
དེ་ནི་ང་ཚོའི་མི་རབས་འདིའི་ཆེས་ངོ་ཚ་ཞིང་ཁ་སྐྱེངས་འོས་པའི་དོན་
ཞིག་ཡིན་ནོ། །
བོད་དུ་ཆོས་སྲིད་ཟུང་འབྲེལ་གྱི་ལམ་ལུགས་བྱུང་བ་ནས་
བཟུང་དགེ་མཚན་ཅི་ཞིག་ཐོན་ཡོད་པ་དང། ཉམས་ཉེས་ཅི་
ཞིག་ཡོད་པར་ཁྱེད་ལ་ལྟ་ཚུལ་ག་འདྲ་ཡོད། །
མཚོ་སྔོན་མི་རིགས་སློབ་གྲྭ་ཆེན་མོ། བསོད་ནམས་ཀུན་ལྡན།
ལན། ང་ཚོས་ལོ་རྒྱུས་ལ་ཞིབ་འཇུག་བྱེད་པ་ནི་དེ་ལས་བྱུང་བའི་སྐྱོ་
གདུང་དང་སྡུག་བསྔལ། ཕམ་ཁ་བཅས་ལས་སྡིགས་སྨྲེ་འདོན་པའི་
ཆེད་དུ་མ་ཡིན་པར་དེའི་རྒྱུ་རྐྱེན་དབྱེ་ཞིབ་བྱས་ཏེ་དེའི་བསླབ་བྱར་
བཟུང་ནས་མ་འོངས་པར་ཕམ་ཁ་དེ་རིགས་མི་མྱོང་བའི་ཆེད་དུ་ཡིན་
ལ་ལོ་རྒྱུས་ཀྱི་རྒྱལ་ཁར་དབྱེ་ཞིབ་བྱེད་པའང་ང་ཚོའི་ལ་རྒྱ་བཤད་པའི་
ཆེད་དུ་མ་ཡིན་པར་དེའི་དགེ་མཚན་དར་སྤེལ་གཏོང་བའི་ཆེད་དུ་
ཡིན། དེ་ལས་བལྟས་ན་ཆོས་སྲིད་ཟུང་འབྲེལ་གྱི་དགེ་མཚན་དང་
ཉམས་ཉེས་དག་དང་བོད་ཀྱི་མ་འོངས་པའི་སྤྱི་ཚོགས་ལ་འབྲེལ་བ་ག་
འདྲ་ཡོད། འབྲེལ་བ་དེ་ལས་དེ་དགེ་མཚན་གླེང་བ་ལས་དེ་མིན་
ཆོས་སྲིད་ཟུང་འབྲེལ་ནི་འདས་ཟིན་པའི་ལོ་རྒྱུས་ཡིན་པས་དེར་དགེ་
— 46 --



• བསམ་གཞིགས་ཀྱི་འོས་གླེང • -
མཚན་ཡོད་ནའང་ང་ཚོར་མི་ཕན་ལ་སྐྱོན་ཆ་ཆེ་ནའང་ང་ཚོར་ཅི་ཡང་
མི་གནོད་དོ། །དགེ་མཚན་དང་ཉམས་ཉེས་དེ་དག་འདས་ཟིན་པས་
ང་ཚོའི་འོས་འགན་ལས་ལོ་རྒྱུས་ལ་རྩོད་པ་བྱེད་པ་དེ་མ་ཡིན་པར་སང་
ཉིན་ལ་ཧུར་བརྩོན་བྱེད་པ་ཡིན། །
ལོ་རྒྱུས་རིག་པའི་ལྟ་ཚུལ་ལས་བཤད་ན་སྲིད་གཞུང་གང་དང་
གང་ལའང་བཟང་ཆ་ཡང་ན་སྐྱོན་ཆ་མེད་པ་ཞིག་གཏན་ནས་མི་སྲིད་
དེ་དུས་དང་བསྟུན་ནས་ཤེས་རིག་ཡར་རྒྱས་སུ་ཕྱིན་པ་ལ་བརྟེན་ནས་
ཆབ་སྲིད་ཀྱི་ལམ་ལུགས དང་སྒྲིག་གཞི་དོ་དམ་བཅས་འཐུས་ཚངས་སུ་
འགྲོ་ངེས་ ཤིང་དེར་ འགྲོ་ བའང་དུས་ རབས་ཀྱི་གནས་བབས་ དང་་་
བསམ་བློའི་འཁྱེར་སོ་དང་འབྲེལ་ ཡོད་ པ་རེད། ཆོས་སྲིད་ཟུང་་་་
འབྲེལ་ཀྱང་དེ་ལས་མ་འ དས། སྤྱིར་སངས་རྒྱས་ཆོས་ལུགས་ལ་རིག་
པའི་གཞུང་ལུགས་ཀྱི་རང་བཞིན་དང༌། མི་རིགས་ཀྱི་རང་བཞིན།
མང་ཚོགས་ཀྱི་རང་བཞིན། རྒྱལ་སྤྱིའི་རང་བཞིན། ཡུན་རིང་གི་
རང་བཞིན་བཅས་ཁྱད་ཆོས་ཆེན་པོ་ལྔ་ཡོད་པས་འདི་སྲིད་གཞུང་བེད་
སྤྱོད་བྱས་པ་ལས་མི་རིགས་སྤྱི་ཚོགས་བདེ་འཇགས་དང་ཁོར་ཡུག་དང་
སྐྱེ་དངོས་སྲུང་སྐྱོབ། རིག་གནས་འཕེལ་རྒྱས་བཅས་ཀྱི་ཐད་ལ་དགེ་
མཚན་ལྡན་པའི་ནུས་པ་ཐོན་པ་དང་མིའི་རང་དབང་དང་ཆོས་ལུགས་
ཀྱིས་དམངས་ཐད་ལ་ནུས་པ་ཆེན་པོ་བཏོན་ཡོད་ནའང་དེར་བཀས་
བཀོད་རྒྱུད་འཛིན་གྱི་ཆབ་སྲིད་ལམ་ལུགས་འདྲེས་པའི་དབང་གིས་
ཡོངས་ཁྱབ་ནས་དཔལ འབྱོར་དང་ཆབ་སྲིད་སློབ་གསོ་བཅས་ཀྱི་ཐད་
དུ་མ་ནུས་པ་དང་མ་འ དང་བ་གང་མང་ཞིག་ཡོད། འོན་ཀྱང་མི་
རིགས་ཤིག་དར་རྒྱས་འ གྲོ་བ་ནི་ཆབ་སྲིད་དང་འབྲེལ་བ་ཟབ་མོ་ཡོད་
པ་ལས་གཞན་ སྐབས་དེའི་སྤྱི་ཚོགས་ཀྱི་གནས་བབས་དང་དམངས་
— 47 ཁམ



ཡ་ • དུས་རབས་ཀྱི་བསམ་གཞིགས། • ཁབས་
ཚོགས་ཀྱི་བསམ་བློའི་གོ་རྟོགས་དང་ཡང་འབྲེལ་བ་ཡོད་དེ་སྲིད་གཞུང་
གི་བྱ་བ་བཟང་བོ་གང་མང་ཞིག་མང་ཚོགས་ཀྱིས་ངོ་རྒོལ་བྱས་པས་
འགྲུབ་མ་ཐུབ་པ་དང་། གསར་བརྗེའི་བྱ་བ་མང་བོ་ཞིག་དམངས་
ཚོགས་ཀྱིས་རྒྱབ་སྐྱོར་མ་བྱས་པར་ཕམ་ཁ་མྱངས་པ་རེད། དེ་ལྟར་
ནའང་གསལ་ཐག་ཆོད་ཅིག་བཤད་ཐུབ་པ་ནི་ཆོས་སྲིད་ཟུང་འབྲེལ་གྱི་
ལམ་ལུགས་ནི་དེང་གི་ན་གཞོན་ཁ་ཤས་ཀྱིས་འདོད་པ་ལྟར་ངན་པ་
དགུ་འཛོམས་ཤིག་མིན་པ་དེ་རེད། དེ་ནི་ལམ་ལུགས་འདིའི་འོག་ཏུ་
མང་ཚོགས་འོས་ལངས་མ་བྱས་པ་འདིས་གསལ་བོར་ཤེས་ཐུབ་མོད་
ཡང་ཅིག་བཤད་ན་དེ་ནི་དགེ་མཚན་ཆེ་བའི་ཆབ་སྲིད་ཀྱི་ལམ་ལུགས་
ཤིག་མིན་ཏེ་བཀས་བཀོད་རྒྱུད་འཛིན་གྱི་ལམ་ལུགས་འདྲེས་པ་དེ་ཁོ་
ནས་ཀྱང་ཤེས་ཐུབ་པ་རེད།
— 48
-



- བསམ་གཞིགས་ཀྱི་འོས་གླེང • ཡཁ
རྗེས་སུ་འཕངས་པའི་ལྷག་བསམ་གྱི་འཛུམ་དཀར།
མུན་འཇོམས་སྒྲོན་མེ། (དྷཱི ཚ)
དེ་ཡང་འཛམ་ གླིང་ས་ཆེན་ཡངས་ པའི་རྒྱ་ཁྱོན་ལ་གནས་ སུ་ གཞོལ་
བའི་མི་རིགས་ཐེར་འབུམ་དུང་ཕྱུར་མང་བོའི་ནང་ན། ཆོས་དང་
རིག་གནས་སོགས་ཤེས་པར་བྱ་བའི་གནས་མཐའ་དག་ལ་བློ་གྲོས་ཀྱི་
འཇུག་པ་ནམ་མཁའི་ཁྱོན་ལྟར་ཡངས་ཤིང་། ཕྱི་ནང་མཁས་པའི་
རྒྱལ་ཐབས་འཛིན་པ་ཆེས་མང་པོ་ཞིག་གིས། བོད་ཆེན་པོའི་ཆོས་
དང་རིག་གནས་ སོགས་ བསླབ་བྱ་རྣམས་གཞན་ལས་རྒྱལ་མཚན་གྱི་
ཏོག་ལྟར་འཕགས་ པའི་ བསྔགས་བརྗོད་དང་། དཔྱད་གླེང་ཞིབ་་
འཇུག་སྒོས་འཇིག་རྟེན་ན་འགྲན་ཟླ་མེད་པའི་ཆོས་དང་རིག་གནས་
ཤིག་ཏུ་ཐག་བཅད་དེ། ས་ཁྱབ་རྡོ་ཁྱབ་དུ་སྤེལ་བའི་རྩོལ་ལན་སྐལ་
བ་བཟང་པོའི་ལེགས་བྱས་དོན་དུ་གཉེར་བའི་གོ་སྐབས་འདི་ན། ཕ་
མེད་སྐུ་དྲིན་ཅན་དག་གི་ཕྱག་རྗེས་དམ་པ། ཆོས་དང་རིག་གནས།
ཡ་རབས་ཀྱི་གོམས་གཤིས་སོགས་ལོག་ལམ་དང་ཨ་གསར་གྱི་ཆང་གིས་
མྱོས་པའི་བོད་ཕྲུག་བྱིས་པའི་བློ་ལྡན་དག་ལ། འུག་པའི་མིག་ལ་
ཉིན་བྱེད་ཀྱི་སྣང་བ་བཞིན་དུ་གྱུར་ཏེ་མི་འདོད་པའི་ཐོ་ཅོ་དང་། ཡ་
མ་བརླའི་འཆལ་གཏམ་ཐང་མར་བརྡལ་དང་བརྡོལ་བཞིན་ཡོད་པ་ནི།
བཟང་བོའི་མི་གྲལ་ལ་ངན་པའི་ཞད་འདྲེ་དང་། སྣང་བའི་འཇིག་
རྟེན་ན་མུན་པའི་ཨུ་ཁུང་བཞིན་ཡིན་ཏེ། རྟེན་འབྱུང་ཆོས་ཉིད་ཀྱི་
དབང་གིས་བཀྲ་ཤིས་པའི་གྲོགས་དང་མཉམ་དུ་སྣ་ནག་མས་བདུད་ཀྱི་
-- 49 --



- • དུས་རབས་ཀྱི་བསམ་གཞིགས། • ཁ་
2
T
ཆོ་འཕྲུལ་ངོམས་པ་ནི། གནའ་ནས་ད་ལྟའི་བར་དུ་བྱུང་དང་འབྱུང་
བཞིན་ཡིན་པ་མ་ཟད། འབྱུང་འགྱུར་ཡིན་པའང་སྨྲས་མ་དགོས་
པས་དེ་དག་ལ་ཡ་མཚན་པ་དང་ཧ་ལས་དོན་ཡང་ཆེས་ཆེར་མེད་པ་
འདྲའོ། །
དེང་སྐབས་ལ་མཚོན་ན་བོད་ཕྲུག་ཞོགས་དུང་ཟེར་བ་སོགས་ཀྱིས་ཅི་
ཞིག་བསམ་པ་ཡིན་ནམ། ཡབ་མེས་དམ་པ་རྣམས་ཀྱིས་བཞག་པའི་
ཆོས་དང་རིག་གནས་སོགས་གཞི་མེད་རྩ་བྲལ་དུ་གཏོང་དགོས་པའི་
འབོད་སྐུལ་བྱེད་པ་སོགས་ཐལ་དྲགས་པའི་ཆད་མཐའི་གཡང་ལ་ལྷུང་
བའི་བྱིས་པའི་རོལ་རྩེད་ཡངས་པའི་ཟློས་གར་འཁྲབ་བཞིན་ཡོད་པ་
དང༌། དེ་དག་གི་རྗེས་ སུ་ མ་བརྟགས་ཧོལ་རྒྱུགས་ གིས་རྒུད་པའི་
མདུན་ལམ་འཚོལ་མཁན་འགའ་ཞིག་ཀྱང་ཡོད་པར་བཤད་དོ། །
གང་ལྟར་ཡང་། དེ་དག་གི་ལྟ་བ་དང་བསམ་བློ་གཏོང་ཚུལ་དང་ཕྱི་
ནང་གི་ཀུན་སྤྱོད་སོགས་ལ། རྣམ་དཔྱོད་དང་ལྡན་པ་མང་པོའི་ཁྲོད་
ན་མི་མཐུན་པའི་ལྟ་ཚུལ་དང༌། ངོས་འཛིན་བྱེད་ཕྱོགས་མི་མཐུན་
པ་ མང་ པོ་ ཞིག་ འདུག་ སྟེ། དཔེར་ ན། འགའ་ ཞིག་ གིས།
ཞོགས་དུང་ཞེས་པ་དེས་རང་གི་ཞོགས་དུང་ཞེས་པའི་མིང་འདི་ཉིད་
ཀུན་ཏུ་གྲགས་ཆེད་དང༌། ཐམས་ཅད་ཀྱིས་ངོས་ཟིན་པའི་དོན་དུ་
དམིགས་ནས་ཆོས་སྲིད་ལུགས་གཉིས་ལས་ཐལ་དྲགས་པའི་ཛ་དྲག་ཆེ་
བའི་ རྩོམ་ ཡིག་ འདི་ ཆེད་ དུ་ སྤྲེལ་ བར་ བཤད། ཡང་ ལ་ ལས།
ཞོགས་དུང་གིས་དེ་ལྟར་བྲིས་པ་ནི། ཁ་ སྟོང་ལས་ཚིག་སྟོང་བྱུང་
རྒྱལ་དུ་ཐོན་པའི་བྱིས་པའི་བརྡོལ་གཏམ་ཞིག་ཡིན་པ་ལས། ཁོ་ལ་
དམིགས་ཡུལ་དང་། རེ་འདུན་ཏིལ་འབྲུ་ཙམ་ཡང་མེད་ཚོད་དུ་གླེང་
སྟེ། སྣང་ཆུང་དང་རིན་ཐང་མེད་པའི་ཁྲོད་དུ་འཕེན་ནོ། །ཡང་ཁ་
- 50 --



•བསམ་གཞིགས་ཀྱི་འོས་གླེང . -
ཅིག་གིས། ཁོས་མི་རིགས་ཀྱི་ཆོས་དང་རིག་གནས་སོགས་ལོག་པའི་
ལྟ་ཚུལ་དེ་ལྟར་བཏོན་པ་ནི། བོད་ཆེན་པོའི་མི་རིགས་དང་རིག་
གནས་འདི་ཉིད་རྩད་མེད་གཞི་མེད་ ཏུ་གཏོང་འདོད་པའི་སེམས་ཀྱི་
ཀུན་སློང་ནག་པོའི་སྦྱོར་བ་དེ་ཉིད། ཕྱི་ལུས་ངག་གིས་འཁྲབ་སྟོན་
བྱས་པ་རེད་དེ། མི་རིགས་ཉམས་རྒུད་དུ་གཏོང་ན། དེའི་ཆོས་
དང༌ རིག་ གནས་ སོགས་ བཅོམ་བརླག་བྱེད་དགོས་པའི་ གནད་དོན་
འདི་ལ་ཐུག་ཡོད་པས། མི་རིགས་འདིའི་ཁྱད་ནོར་ཆོས་དང་རིག་
གནས་སོགས་ལ། ངོ་རྒོལ་དང༌། མནོན་ཐབས་བྲལ་བའི་ཞེ་སྡང་
གིས་དམའ་ ཕབ་སུན་འབྱིན་བྱས་ པར་ འདོད་ པ་ སོགས། ཆ་ མི་་་
མཉམ་པའི་བསམ་ཚུལ་མང་པོ་ཞིག་མེ་ལྟར་འབར་བཞིན་ཡོད་ཅིང་།
ལྟ་ཚུལ་དེ་དག་དང་རྗེས་སུ་མཐུན་པར་སུན་འབྱིན་དགག་བཞག་གི་
རྩོམ་ཡིག་ཀྱང་མང་པོ་ཞིག་དཔེ་དེབ་དང༌། དུས་དེབ། ཚགས་
པར་སོགས་ནས་སྤེལ་བཞིན་ཡོད་ལ། རྩོམ་ཡིག་འགའ་ཞིག་ནི་བོད་
ཕྲུག་ཞོགས་དུང་བོད་ཆེན་པོའི་ མི་རིགས་ཀྱི་ཆོས་དང་རིག་ གནས་
སོགས་ཀྱི་ཞབས་འདྲེན་ དང་ གཤེད་ མར་རློམ་ སྟེ། མཐོང་ཆུང་་་
བརྙས་བཅོས་དང༌། སྐྱོན་མཚང་སྔོག་འདོན་བྱེད་ པ་ སོགས་ཚིག་
རྩུབ་ཀྱི་རུ་མཚོན་བསྟུད་མར་བསྒྲེངས་ཏེ། དགྲ་ལ་རྒོལ་ལན་གྱི་ཚུལ་
དུ་ཡོད་པར་མ་ཟད། མི་སྒེར་ཚོགས་པའི་གོ་སྐབས་དག་ནའང་དེ་
ལྟའི་ལབ་གླེང་རྒྱུན་མར་སྒྲོག་བཞིན་འདུག
སྐུགས་ ཐོགས་རྣམ་དཔྱོད་རྒྱས་པའི་གྲོགས་པོ་དེ་དག་ལའང་།
བསྒྱུར་མི་བཏུབ་པའི་སེམས་ཀྱི་འཛིན་སྟངས་དང་བློ་ཡི་འཆར་སྒོ་མི་
འདྲ་བ་ཡོད་དུ་སྲིད་ཀྱང་། ཞོགས་དུང་ཁོ་རང་གིས་བྲིས་པའི་དུས་
དེབ་དང་ཚགས་པར་འགའ་ཟུང་གི་རྩོམ་ཡིག་མཐོང་རྗེས་སུ་བདག་
- 51 -



– དུས་རབས་ཀྱི་བསམ་གཞིགས། • –
གིས་འདི་ ལྟར་ སེམས་ ཏེ། ཁོ་བོས་མཐོང་མ་མྱོང་ བའི་ གྲོགས་པོ་
ཞོགས་དུང་གི་ཆེད་དུ་སྤེལ་བའི་བརྩམས་ཆོས་དེ་དག་ནི་དམིགས་ཡུལ་
དང་རེ་འདུན་ཅི་ཡང་མེད་པར་བྲིས་པའི་རྩོམ་ཡིག་ཅིག་གཏན་ནས་
མིན་ལ། དགྲ་ལྟར་ལྟ་བའི་འདུ་ཤེས་བཟུང་སྟེ། དགག་བཞག་རྣོ་
ངར་སྤྲོ་བའི་གདུག་རྩུབ་ཀྱི་ཡུལ་དུ་རློམ་པའང་གཏན་ནས་འོས་མེད་
པ་འདྲ་ སྟེ། རྒྱུ་མཚན་ནི། ཁོས་དེ་ལྟའི་ཆེད་རྩོམ་སྤེལ་ བ་་་་
དམིགས་ཡུལ་ནི། བོད་ཆེན་པོའི་མི་རིགས་འདི་ཉིད་དབུལ་ཕོངས་
དང་རྗེས་ལུས་ཀྱི་སྡུག་བསྔལ་ལས་ཐར་ནས། དཔལ་འབྱོར་ཚན་
རིག་སོགས་མི་རིགས་གཞན་པ་དང་འདྲ་བར་ཡར་རྒྱས་གོང་འཕེལ་དུ་
འགྲོ་ཞིང༌། སྔོན་ཐོན་མི་རིགས་ཤིག་གི་དམིགས་ཡུལ་ལས་མ་འདས་
པས། མི་རིགས་འདི་ཤ་ཞེན་རིས་ཞེན་ཆེ་བའི་ཟོལ་མེད་ལྷག་བསམ་
བཟང་བོ་མནན་པས་མ་ཚུགས་པར་གནད་ལ་མ་འབྱོར་བའི་ཧོལ་སྤྱོད་
རྩོམ་ཡིག་འདི་ཉིད་ཁོའི་སྙིང་གཏམ་ཁོལ་མའི་ཚུལ་དུ་འཕོས་པ་ལགས་
ན། ཁོའི་མི་རིགས་ལ་བཅིངས་པའི་བརྩེ་སེམས་དང༌། བཅོས་
མིན་གྱི་བསམ་པ་དུང་ལྟར་དཀར་བའི་ཀུན་སློང་རྣམ་པར་དག་པའི་
ཆ་འདི་ལ། ངེད་ཅག་གི་གོང་བཀུར་དང་། རྗེས་སུ་ཡི་རང་གི་
སོར་མོ་བསྣོལ་བའི་གནས་སུ་མཐོ་བར་སེམས་སོ། ། འོན་ཀྱང་ཁོས་
བོད་ཆེན་པོའི་མི་རིགས་ཀྱི་ཆོས་དང་རིག་གནས་ སོགས་ལྟ་རྒྱ་དང་
ཐོས་རྒྱ་ཆུང་ཞིང༌། ལྟ་ལོ་ཐོས་ལོ་ཅུང་ཟད་ཡོད་ཁུལ་དུ་རློམ་ཡང་།
དེ་ཙམ་གྱིས་བོད་ཆེན་པོའི་ཆོས་དང་རིག་གནས་སོགས་ཀྱི་རིན་ཐང་
ཡོན་ཏན་གྱི་རྒྱ་ཁྱོན་ཆེན་པོའི་གར་ཡང་མི་ཕྱིན་ལ་ཅི་ཡང་མི་རྙེད་པས།
བླང་དོར་ལ་དཔྱོད་པའི་བློ་དང༌། རྣམ་འབྱེད་ཀྱི་ཤེས་རབ་ལྗོངས་
པའི་དབང་གིས། ལོག་ལམ་གྱི་གཡང་སར་ལྷུང་སྟེ། ཆོས་དང་
-- 52 -
8



-- • བསམ་གཞིགས་ཀྱི་འོས་གླེང. -
རིག་གནས་སོགས་མི་རིགས་ཀྱི་ཞབས་འདྲེན་དང་བཀག་རྒྱུར་འཁྲུལ་
ནས་ མ་ རྟོགས་ བྱིས་ པའི་ འཆལ་ གཏམ་ གྱི་ ཆོ་ ངེ་ ཁ་ ལས་ ཤོར་ བ།
དཔེར་ན། ལྷ་བཞེངས་འདོད་ཀྱིས་བཞེངས་མ་ཤེས་ པར་ཞིག་པ་
དང༌། ཡར་འགྲོ་འདོད་ཀྱིས་འགྲོ་ མ་ ཤེས་ པར་ འགྱེལ་བ་ལྟ་བུའི་
དཔེར་ ལྟར་ཡིན་ པས། ཕྱོགས་ སྔའི་ནམ་ མ་ ལངས་ པར་དགག་་་་་
བཞག་ གི་ ཉི་འོད་ སྤྲོ་བའི་སྤྱོད་ཚུལ་འདི་དག་ནི། མདོར་ན་མི་་་
རིགས་རང་ཉིད་ལ་ཞེན་པ་དུང་ལྟར་དཀར་བའི་ཀུན་སློང་གསོན་པོ་
རེ་ མངའ་ཡང་དེ་དང་རྗེས་སུ་འབྲེལ་ བའི་ སྤང་བླང་རྣམ་པར་དབྱེ་
བའི་རྣམ་དཔྱོད་ཀྱི་མིག་དང་བྲལ་བས་ན། ཆོས་དང་རིག་གནས་
སོགས་ཀྱི་ཟབ་ཁྱད་རྟོགས་མ་ནུས་པའི་བློ་ཡི་དྲི་མ་ཆེན་པོ། ཆོས་
དང་རིག་གནས་སོགས་ཀྱི་ཡུལ་སྟེང་དུ་འབད་ཀྱིན་བསྒོ་བའི་བློ་ཆུང་
བྱིས་ པ་ རྣམས་ ཀྱི་ མ་ ཤེས་ པའི་ རོལ་རྩེད་ལས་གཞན་དུ་མ་གྱུར་ བ་
ལགས་སོ། ། དེས་ན། ཅི་ཡང་མ་ཤེས་པའི་སྤྱོད་ཚུལ་འདིར་ནི།
བོད་ཆེན་པོའི་ཤེས་རིག་བླང་དོར་ལ་རྣམ་དཔྱོད་ཀྱི་ཤེས་ རབ་རྒྱས་
པའི་དཔྱོད་ལྡན་རྣམས་ཀྱིས་རྗེས་བརྩེ་འཛུམ་དཀར་གསར་བའི་སློབ་
སྟོན་གྱི་མན་ངག་སྦྱིན་པའི་གྲོགས་སུ་ཉར་བ་ལས། གནོད་པའི་དགྲ་
ལྟར་རློམ་ནས་ཞེ་སྡང་གི་དགག་བཞག་དང༌། དམའ་ ཕབ་ སུན་
འབྱིན་ སོགས་ མཚོན་ ཆའི་ རྣོ་ ཁ་ བསྐོར་ བའི་ ཡུལ་ དུ་ བྱེད་ པ་ ནི།
གནས་མ་ཡིན་སྙམ་མོ། །དེས་ན་བདག་གིས་འདི་ལྟར་བྱ་སྟེ། ཐོག་
མར། སྒོ་ངའི་སྦུབས་རྒྱ་མ་གྲོལ་སྐད་འབྱིན་ཡང་། ། གཤོག་རྩལ་
ངོམས་པའི་གོ་སྐབས་ད་དུང་མིན། ཞེས་བརྗོད་དེ། འཇིག་རྟེན་
ཁ་དཔེ་ལ། རྩྭ་མ་ཟོས་ན་ལྕི་བ་མི་ཡོང་། ། མགོ་མ་རྒྱས་ན་སྐྲ་ལོ་མི་
སྐྱེ། ། ཞེས་པའི་དཔེ་ལྟར། བོད་ཆེན་པོའི་ཤེས་རིག་གི་རྒྱ་མཚོར་
- 53 —



ལ་དུས་རབས་ཀྱི་བསམ་གཞིགས། -
ཚུལ་བཞིན་ཞུགས་པའི་བློ་གྲོས་ཀྱི་མིག་དང་བྲལ་བ་དག་གིས། ཆོས་
དང་རིག་པའི་ལེགས་ཉེས་དང་བླང་དོར་འབྱེད་པ་ནི། ལོང་བས་ཁ་
དོག་སྣ་ཚོགས་ཀྱི་མཛེས་ཁྱད་ཕྱེད་པ་དང་མཚུངས་པས། དགོད་བྲོ་
ཞིང་། ཕོངས་པའི་རྒྱུ་ལས། དགོས་པ་དང་ཕན་པ་ཏིལ་འབྲུ་ཙམ་
ཡང་མི་འབྱུང་ངོ༌། ། རྒྱུ་མཚན་དེའི་ཕྱིར། དམུས་ལོང་གཡང་དུ་
མཆོངས་ཀྱང་ཅིར་མི་སྙམ།
ཞ་བོ་ས་ལ་འགྱེལ་ན་ཅིར་ཡང་མི་སྙམ་པར་འཇུག་པ་ནི་འོས་མེད་པར་
སྙམ་ནས། ངོ་མ་མཐོང་པའི་གྲོགས་པོ་ཞོགས་དུང་སོགས་ཀྱི་ལྟ་ཚུལ་
རེ་གཉིས་ལ་བློ་མི་འཆམས་པའི་འདོད་ཚུལ་འབུར་ཐོན་གྱིས་གླེང་སྟེ།
དེས་གནས་བབ་ཀྱི་དོན་དང་ལྟག་ཆོད་རྒྱབ་འགལ་དུ་སོང་བའི་འདོད་
ཚུལ་གཞན་པ་རྣམས་ཀྱང་བྱ་བརྒྱ་འུར་རྡོ་གཅིག་གིས་དཔེ་ལྟར་བགྱིས་
ཏེ། ད་ བཟོད་ དགག་ སྒྲུབ་ བསླབ་བྱ་ གཉིས་ ལས་ སྒྲུབ་ ཕྱོགས་ ཀྱི་
བསླབ་མོལ་གཙོ་བོ་བྱས་ཏེ་རྗེས་སུ་ཕངས་པའི་སྙིང་རྗེའི་འཛུམ་དཀར་
གསར་བའི་སྒྲོན་མེ་རེ་བཏགས་ན་འགྲིགས་པར་སེམས་སོ། །དེས་ན་
ཁྱོད་ཀྱི་མི་ཁ་དང་གཞན་གྱི་གདུག་རྩུབ་ལ་ཅི་ཡང་མ་འཛེམས་པར་མི་
རིགས་འདི་ལ་དུངས་ཞེན་ཤུགས་དྲག་པའི་རྐྱེན་གྱིས་ཆེད་རྩོམ་དེ་ལྟར་
སྤེལ་པའི་ཀུན་སློང་གི་ཆར་སླར་ཡང་དགའ་བའི་འཛུམ་དང་བཅས་
བདག་གི་འདོད་ཚུལ་དང་མི་མཐུན་པ་འགའ་ཞིག་ཡོད་པ་འདི་ཡིན་
ཏེ། བག་ཆགས་དོང་སྤྲུགས་ཞེས་པ་ལས“ བག་ཆགས་རྙིང་བས་ད་
རེག་བར་དུ་འུ་ཚོའི་འཚོ་གནས་ཀྱི་སྲོག་དབུགས་ཚར་གཅོད་བཏང”
ཞེས་དང་། “ང་ཚོས་བག་ཆགས་རྙིང་བའི་རྩ་ལག་དང་བཅས་པ་
བཅོམ་བརླག་བྱ”ཞེས་དང་། “བག་ཆགས་རྙིང་བར་ངན་བགྲང་ལ་
མཚང་འབྲུ། གཡུལ་བཤམས་ལ་འཐབ་མོ་སྦྲན”ཞེས་གངས་ཅན་ཁ་
-
54 –



• བསམ་གཞིགས་ཀྱི་འོས་གླེང .
བ་རི་བ་རྣམས་ཀྱིས་ མི་ རིགས་རིག་གནས་ ཀྱིས་ གྲུབ་ པའི་ཡུལ་སྲོལ་
གོམས་གཤིས་དང་། བསམ་བློ་འདུ་ཤེས། སེམས་ཀྱི་བག་ཆགས་
སོགས་ལ་བཟང་ངན་དབྱེ་འབྱེད་ཀྱི་ལེགས་ཉེས་བླང་དོར་མེད་པར་
རྒུད་ པའི་ རྩ་ བ་ དང་ རང་ རིགས་ ཚར་ གཅོད་ ཀྱི་ གནས་ སུ་རློམ་ སྟེ།
འཐབ་རྩོད་གཡུལ་བཤམས་དང་ བཅོམ་བརླག་གཞི་ མེད་དུ་གཏོང་
དགོས་པའི་ས་མཚམས་ལ་ཁ་ཚོན་བཅད་པ་ནི། བོད་མི་རིགས་ཀྱི་
སྡོད་སའི་གནས་དང༌། བསླབ་བྱའི་རིག་གནས། སློབ་མཁན་མི་
རིགས་སོགས་ཀྱང༌། བཅོམ་བརླག་ཏུ་གཏོང་དགོས་པའི་ཁ་ཚོན་
བཅད་པ་སྟེ། མདོར་ན། ཁྱོད་ཀྱིས་བོད་ཆེན་པོའི་སྣོད་བཅུད་ཀྱི་
བཀོད་པ་ཐམས་ཅད་བཅོམ་རླག་སྐྱ་ཉིལ་དུ་གཏོང་དགོས་པའི་ཐ་ཚིག་
ཅིག་དོན་གྱིས་བསྒྲགས་ ཡོད་པ་རེད། བོད་མི་རིགས་ཆེན་པོའི་་
སེམས་ཀྱི་བག་ཆགས་འ དི་གཡུལ་བཤམས་དྲག་པོས་དོང་སྤྲུགས་་་་་
བཅོམ་བརླག་ ཏུ་བྱེད་ད གོས་ན། ཆོས་དང་རིག་གནས་སོགས་ལ་
བག་ཆགས་ཟབ་མོ་ཡོད་པའི་བོད་མི་རིགས་འདིར་ཡང་འབྲལ་ཐབས་
བྱེད་དགོས་པར་མ་ཟད། བག་ཆགས་ཟབ་མོ་སྐྱེད་བྱེད་ཀྱི་རྒྱུ་རྐྱེན་
རང་གི་རིག་གནས་རྙིང་བ་རྣམས་དང༌། རིག་གནས་ཀྱིས་བསྐྲུན་
པའི་ཡུལ་སྲོལ་གོམས་གཤིས་དང༌། འཚོ་གནས་ཁང་ཁྱིམ་སོགས་
ཀྱང་རྨག་མེད་ཏུ་གཏོང་དགོས་པའི་འབྲེལ་བ་འདི་ལྟར་ཡོད་པས་དེ་
ལྟ་ན་མཛུབ་མོ་ཀེར་ སའི་བོད་མི་རིགས་ཟེར་བ་ཞིག་དམིགས་མེད་
གཞི་མེད་དུ་གྱུར་བ་མ་ཡི་ན་ནམ། དཔེར་ན། ཁྱོད་རང་ཉིད་ལ་
མཚོན་ནའང་། ཟས་ ཟ་ཚུལ་། གོན་པ་གྱོན་ལུགས། ཞོགས་
དུང་ཞེས་པའི་མིང་འདོགས་སྟངས་དང་། འགྲོ་འདུག་ཉལ་ཆགས་
བཞི་ལ་སོགས་པའི་སྤྱོད་ལམ་ཐམས་ཅད་ཀྱི་རྩ་བ་ཡང་། ཡུལ་སྲོལ་
- 55 -



— དུས་རབས་ཀྱི་བསམ་གཞིགས། • --
གྱི་རིག་གནས་རྙིང་བ་ལས་གྲུབ་ཅིང་། ཁྱོད་ལ་ཆགས་ པའི་བག་
ཆགས་ཟབ་མོ་ཡིན་པས། དེ་ལྟ་ན་ཁྱོད་ཀྱང་ཁྱོད་ཀྱིས་འདོར་དགོས་
པ་རིགས་ པས་ གྲུབ་ པའི་ཉེན་ཁའི་ གཡང་ཁ་ ཞིག་ ལ་ བསམ་བཞིན་
འབོད་སྐད་བཏང་ཡོད་པས་མི་འཐད་དོ། །
ཁྱོད་ རང་ཉིད་ལ་དེ་འདྲའི་བག་ཆགས་ཟབ་མོ་ཡོད་ པ་རང་
གིས་ཁས་བླངས་ཡོད་དེ། ཉོས་སྟོང་ལོའི་ཟླ་བཞི་བའི་མཚོ་སྔོན་བོད་
ཡིག་ཚགས་པར་ཞིག་ཏུ། ང་ཡང་ཁོང་ཚོ་ནང་བཞིན་ལྷ་ཆོས་རིག་
གནས་འདིའི་ཁོར་ ཡུག་ནས་འཚར་ལོངས་བྱུང་ ཞིང་ ལྷ་ ཆོས་ རིག་་་
གནས་ཀྱི་བག་ཆགས་ཟབ་ཅེས་བྲིས་པས་སོ། ། ཡང་ཁྱོད་ཀྱིས་གོང་
གི་ཚགས་པར་དེར། “ རྗེས་ལུས་དེ་རིག་གནས་ སམ་བག་ཆགས་
ངན་པས་བསྐྱེད་པ་མ་གཏོགས་རྒྱུ་རྐྱེན་གཞན་གང་གིས་ཀྱང་བསྐྱེད་པ་
མིན། ཞེས་ པ་ ནས་ རྙིང་ བ་ གཞོམ་ དགོས་ ཞེས་ ཟེར་ བ་ ཡིན”།
ཞེས་བོད་རྗེས་ལུས་ཡིན་པའི་སྐྱོན་དང་ཉེས་པ་མཐའ་དག་མི་རིགས་
རིག་ གནས་དང་བག་ཆགས་རྙིང་བར་བཀལ་ནས་སྤོང་དགོས་པར་
འདོད་པ་ནི། ཕ་མ་འདྲེར་མཐོང་དང་། ཕ་ནོར་གདོན་ཆོས་སུ་
སྣང་བའི་དཔེ་ལྟར་རེད། མི་རིགས་རིག་གནས་ཀྱིས་བསྐྱེད་པའི་
བག་ཆགས་ཟབ་མོ་དང་འདུ་ཤེས་རྙིང་བ་འདི་དག་སྤོང་དགོས་ན་
བོད་མི་རིགས་ཆེན་པོའི་བླ་སྲོག་ཏུ་གྱུར་བའི་འོད་སྟོང་འབར་བའི་
རིག་གནས་འདི་ཡང་། གཞི་མེད་རྩ་བྲལ་དུ་བྱེད་དགོས་ཏེ། བག་
ཆགས་ དེ་ དག་ བསྐྱེད་ པའི་ རྨང་ གཞི་ དང་ རྩ་ བ་ ཡིན་ པས་ སོ། །
དཔེར་ན། བོད་མི་རིགས་དང་ཁ་འབྲལ་ཐབས་བྲལ་བའི་ཚིག་དང་
དོན་གྱི་འཁྲུལ་བ་སེལ་བྱེད་ཡི་གེ་སུམ་རྟགས་དག་གསུམ་སོགས་སྒྲ་
དང་ཚད་མ་དང༌། རང་གཞན་ལ་ཕན་དོན་འགྲུབ་བྱེད་བཟོ་དང་
- 56 ཁ



ག. བསམ་གཞིགས་ཀྱི་འོས་གླེང ： ཡ-
གསོ་བ། ཞི་བདེ་མཐུན་སྒྲིལ་སོགས་ཀྱི་རྨང་གཞི་ནང་དོན་སེམས་
ཁམས་རིག་པ་སོགས་ཐུན་མོང་ཐུན་མིན་གྱི་རིག་གནས་མཐའ་དག་
ཀྱང་རྩ་བརླག་ཏུ་གཏོང་ངགོས་པར་འགྱུར་བས་ཤེས་རིག་འོད་སྟོང་
འབར་བའི་སྣང་བའི་དགའ་ཚལ་འདི་སྤངས་ཏེ། མུན་པའི་ལུང་
ཤར་ཞིག་ལ་བློ་ཡི་དམིགས་་ པ་མི་འདོད་བཞིན་ཤོར་སོང་བ་མ་ཡིན་
ནམ།
གཞན་ཡང་རྙིང་བ་ཐམས་ཅད་གཏོར་བཤིག་ཏུ་གཏོང་དགོས་
པའི་འདོད་མོས་འདི་ཇི་ལྟར་སྐྱེ་བ་ཡིན་ནམ་ཞེས་བདག་གིས་འདྲི་
བར་བྱ་སྟེ། བོད་རིག་པ་ཆེན་པོའི་རྨང་གཞིར་གྱུར་ བའི་ གཞུང་
བཀའ་པོད་ལྔ་དང་དེའི་འ ཆད་ཉན་བྱེད་ སྟངས་རྣམས་ཀྱང་རྙིང་བ་
ཡིན་པས་འདོར་དགོས་པ་ཁྱེད་ཚོའི་ཁས་བླངས་ནང་བཞིན་ཡིན་ལ།
དེ་ ལྟར་ ན་ གཞུང་ དེ་ དག་ གི་ དངོས་ ཤུགས་ ཀྱི་ བསྟན་ དོན་ དང་།
ཉམས་ སུ་བླང་བྱ་དང་དགོས་ པ་ སོགས་ལ་ལེགས་ཉེས་བླང་དོར་གྱི་
རྣམ་བཞག་ ཐམས་ ཅད་ནང་བྱན་ཆུབ་ པར་ ཤེས་ན། དེ་ དག་ལ་
འཇུག་འདོད་ལས་སྤོངས་འདོད་དང་འབྲལ་འདོད་གཏན་ནས་སྐྱེ་མི་
སྲིད་པ་ནི། གནའ་ནས་ད་ལྟའི་བར་དུ་བྱུང་བའི་རྒྱ་དཀར་ནག་
དང་བོད་ཀྱི་མཁས་པ་གནམ་གྱིས་ས་བཀབ་པ་ལྟ་བུ་རྣམས་ཀྱིས་རང་
རང་གི་དགོངས་པ་ཚུལ་ངཞིན་མཚོན་པའི་ལེགས་བཤད་ཀྱི་གླེགས་
བུམ་བརྒྱ་ཕྲག་དུ་མས་ར་སྤྲོདྲོད་གསལ་བར་བྱེད་ཐུབ་ལ། རང་གིས་
ཆོས་དང་རིག་གནས་གཞུང་གི་རྣམ་བཞག་ལེགས་ཉེས་མི་ཤེས་བཞིན་
དུ། དགག་བཞག་དམའ་ཕབ་བྱས་ནས་ཡོད་པ་མེད་པར་བྱེད་པའི་
བྱ་སྤྱོད་དག་ནི། ཕམ་ཁ་དང་། རང་གིས་རྒུད་པའི་བྱེད་ཐབས་
འཚོལ་བ་ལས་ཚངས་ལ་མ་ནོར་བའི་བླང་དོར་གྱི་བདམ་ག་ གཏན་
ཁ— 57 ཡག་



བས • དུས་རབས་ཀྱི་བསམ་གཞིགས། • ཡ
} {
Ha
ནས་རྙེད་པར་མི་འགྱུར་རོ། །ཡང་ཁྱོད་ཀྱིས་ཚགས་པར་དུ“ རང་གི་
སེམས་ཁམས་དང་གཤིས་ཀ་སྐྱེད་བྱེད་ཀྱི་རིག་གནས་དེ་གད་སྙིགས་
ལྟར་གཙང་ཕྱགས་བྱེད་རྒྱུ་མེད་པ་དང ”“ ཤུལ་བཞག་རིག་གནས་ཀྱི་
བཀོད་ པ་ རྣམས་ བཅོམ་ ཆག་ སྐྱ་ཉིལ་ དུ་ གཏོང་མི་རུང་ བའི་ གནས་
ལུགས་ སུས་ མི་ཤེས”ཞེས་ རིག་ གནས་ བཅོམ་བརླག་བྱེད་ པ་དགོས་
མེད་ དུ་བཤད་པ་དང༌། ཡང་“ རྗེས་ལུས་དེ་རིག་གནས་སམ་བག་
ཆགས་ངན་པས་བསྐྱེད་པ་མ་གཏོགས་གཞན་རྒྱུ་རྐྱེན་གང་གིས་ཀྱང་
མིན” ཞེས་ངན་ཁག་ རིག་ གནས་ སོགས་ ཀྱི་མགོར་དཀྲིས་ཏེ་བཅོམ་
བརླག་བྱེད་དགོས་པར་བཤད་པ་གཉིས། ཁ་ སྒོ་གཅིག་ལས་ ཐོན་
པའི་འགལ་འདུའི་ ཕུང་བོའོ། ། མདོར་ན་ བཤད་ པ་ དེ་ དག་ ནི།
བོད་ མི་ རིགས་ ཀྱི་ གདོད་ མའི་ རིག་ གནས་ ཀྱི་ འབྱུང་ ཁུངས་ དང༌།
ཁྱད་ཆོས་རང་བཞིན་དང་རིག་གནས་རིན་ཐང་། མི་རིགས་དང་
རིག་གནས་བར་གྱི་འབྲེལ་བ་སོགས་གང་ཐད་ནས། མི་རིགས་འདི་
དང་འ བྲལ་ ཐབས་མེད་ པའི་བླ་སྲོག་ ལྟ་ བུའི་ རིག་གཞུང་ཕུན་སུམ་
ཚོགས་པ་འདི་ཉིད་ལ། རྒྱུས་ལོན་དང་ཞིབ་འཇུག་གོ་རྟོགས་མེད་
པའི་ཨ་གསར་བ་རྣམས་ཀྱིས་མི་རིགས་དང་རིག་གནས་དམའ་ ཕབ་
དང་ རྩ་མེད་དུ་གཏོང་བའི་བྱུར་གྱི་སྣ་འདྲེན་བྱེད་པ་ལས་གཞན་ཅི་
ཡང་ མེད་ པར་ སེམས་ སོ། ། ཡང༌ ཁྱོད་ ཀྱིས་ ཚགས་ པར་ དུ། །
“ སེམས་སྐྱེད་ཚུལ་དང་འཚང་རྒྱ་ལུགས། སྟོང་ཉིད་སྨྲ་སྟངས་དང་
བདག་མེད་སྒོམ་ཚུལ། ལས་འ བྲས་ཚད་སྟངས་དང་ཕ་རོལ་ཏུ་ཕྱིན་
ལུགས་ རྣམས་ ནི་ དེང་ རབས་ ཅན་ དུ་ ཇི་ ལྟར་ བསྒྱུར” ཞེས་ དང་།
ཡང་དོང་སྤྲུགས་ཞེས་པ་ལས་རང་བཞིན་སྐྱོན་ཅན་རྣམས་ཀྱང་འུ་ཚོའི་
བག་ ཆགས་ རྙིང་ བའམ་ ལྷ་ ཆོས་ རིག་ གནས་ ཀྱིས་ བསྐྱེད་ པ་ རེད། །
-- 58 –



—• བསམ་གཞིགས་ཀྱི་འོས་གླེང . ཡ
ཅེས་སོགས་སེམས་བསྐྱེད་དང་། སྟོང་ཉིད་ཀྱི་ལྟ་བ། ལས་འབྲས་
ཀྱི་རྣམ་བཞག་ སོགས་དེང་ རབས་དཔལ་འབྱོར་ཚན་རིག་དང་་་་་་
དམངས་ཀྱི་བདེ་སྐྱིད་ལ་ཆ་ཁོ་མེད་འབྲེལ་མེད་གང་བྱུང་དུ་ལབ་པ་ནི།
ཟབ་ མོ་ འདི་ དག་ གི་ གནད་ མ་ གོ་ བའི་ འབྲས་ རྟགས་ ཁོ་ ན་ སྟེ།
སེམས་བསྐྱེད་ ཅེས་ པ་ནི་དུས་དང་རྣམ་པ་ཀུན་ཏུ་རང་ལས་གཞན་
དོན་ཁོ་ནའི་ཕྱིར་དུ་འཕྲལ་ཡུན་གནས་ སྐབས་ ཐམས་ ཅད་ལ་ ཕན་
ཐབས་བདེ་ ཐབས་ཀྱི་བྱ་དཀའི་སྤྱོད་པ་ ཕར་ ཕྱིན་དྲུག་དང་བསྡུ་བ་
བཞི་ལ་སོགས་པའི་བགྱི་འོས་དཀའ་སྡུག་གི་སྤྱོད་པ་ཐམས་ཅད་འཛེམ་
བག་མེད་པར་ལྷུར་ལེན་བྱེད་པའི་རྒྱལ་སྲས་ཀྱི་ཉམས་ལེན་བླ་ན་མེད་
པ་ཞིག་དང༌། གཞན་དོན་བསྒྲུབས་པས་རང་དོན་ཞོར་ལ་འོང་བའི་
ཐབས་མཁས་ཀྱི་བསླབ་བྱ་སྒམ་པོ་ཞིག་ཀྱང་ཡིན་པས། གནའ་དེང༌
ཕྱོགས་རིས་མེད་པར་ཕན་བདེའི་རྨང་གཞི་དང་གཞི་རྩར་གྱུར་ཏོ། །
ཞེས་པ་ལྟ་བུ་ཕར་ཕྱིན་གཞུང་ལུགས་སོགས་སུ་རླུང་ལྟར་གྲགས་པས་
ངོ་འཕྲོད་ པར་ གྱིས་ ཤིག སྟོང་ཉིད་ཟེར་ བ་དེ་ཡང་། ཆོས་ ཕྲ་
རགས་ཀུན་གྱི་གནས་ལུགས་མཐར་ཐུག་ཅིག་ཡིན་ལ། དེ་ཡང་ཆོས་
རང་རང་གི་རང་ངོས་སམ་གདགས་གཞིའི་ངོས་ནས་བདེན་གྲུབ་ཀྱི་ཆ་
རྡུལ་ཙམ་ཡང་མ་གྲུབ་པའི་སྡོད་ལུགས་ཤིག་གོ ། དེ་ཉིད་རྟོགས་པ་
ལ་ཆོས་དེ་དག་གི་ངོ་བོ་ཁྱད་པར་རབ་དབྱེ་མཚན་ཉིད་སོགས་དཔྱད་
སྟོབས་ཀྱི་རིགས་པ་སྔོན་དུ་སོང་ནས་རྟོགས་དགོས་ཤིང༌། དེ་ལྟའི་
ཆོས་རང་རང་གི་ངོ་བོ་དང་གནས་ལུགས་འཚོལ་བྱེད་ཀྱི་རིགས་པ་ཡ་
མཚན་པ་མང་བོ་དབུ་ཚད་གཞུང་ལུགས་རྒྱ་མཚོ་ལྟ་བུའི་ཀློང་ན་རིན་
ཆེན་ གཏེར་བཞིན་གྲུབ་པར་མ་ཟད། ཕྱི་དངོས་ པོའི་ བཀོད་ པ་་་
འཚོལ་ཞིབ་བྱེད་པའི་ཚན་རིག་རིགས་པ་ལས་ཀྱང་། གཏིང་ཟབ་
– 59 —



-- • དུས་རབས་ཀྱི་བསམ་གཞིགས། ， --།
ཅིང་བརླིང་ལ་རྣོ་ཞིང་དག་པའི་ཡོན་ཏན་ལྡབ་བསྒྱུར་དུ་མས་འཕགས་
ཤིང་། དོན་ལ་རྨོངས་པའི་མ་རྟོགས་ལོག་རྟོག་སོགས་མི་ཤེས་པའི་
གཡུལ་ངོ་འཇོམ་བྱེད་ཀྱི་དྭངས་མར་གྱུར་པའི་གཏན་ཚིགས་ཡིན་པ་
དང་དེ་དག་ནི་ཚན་རིག་ཤེས་བྱའི་རྨང་གཞིའི་ སྙིང་བོར་ ཐུག་པའི་
བསླབ་བྱའི་ཉིང་ཁུར་ཡང་སེམས་ཏེ། ཚན་རིག་སྨྲ་བའི་སློབ་དཔོན་
དབྱིག་ལགས་ཀྱིས་ཀྱང་། ཆོས་ཐམས་ཅན་ལག་མཐིལ་དུ་བཀྲམ་པ་
ལྟ་བུའི་ངེས་ཤེས་འདྲེན་བྱེད་མཆོག་ཏུ་གྱུར་བ་མ་རྟོགས་ལོག་རྟོག་གི་
མགོ་ལ་གནམ་ལྕགས་ལས་ཟིལ་དཔལ་ཆེ་བ་ནི། སངས་རྒྱས་ཚད་མ་
རིག་པ་དེ་རེད། ཅེས་གསུངས་པ་ལྟར་རོ། ། ལས་འབྲས་ཀྱི་རྣམ་
བཞག་ཀྱང་འདི་ཕྱིའི་ལེགས་ལམ་ཐམས་ཅད་ཀྱི་རྩ་བའི་རྨང་གཞི་ཡིན་
ཏེ། ལས་འབྲས་ཀྱི་རྣམ་བཞག་ལ་གདེང་འཇོག་དང་ཡིད་ཆེས་རྣལ་
མ་ཞིག་མེད་ན། ལེགས་ཉེས་ ཐམས་ ཅད་ཀྱི་རྩ་བ་དང་བྲལ་བས། །
དམ་པ་ལྷ་ཆོས་ཀྱི་བྱ་བ་འགྲུབ་ པ་དང་ཚུལ་ལུགས་རྟོགས་ པ་ལྟ་ཅི། །
འཇིག་ རྟེན་པ་རྣམས་ཀྱི་ལས་དོན་ ཁེ་ བོ་ཞིག་ ཀྱང་འགྲུབ་པར་ མི་་་
འགྱུར་ཏེ། ལས་འབྲས་ཀྱི་ཤེས་བྱ་ལ་སློབ་སྦྱོང་དང་ངེས་ཤེས་རྙེད་
མེད་པ་སུ་ཡིན་ཀྱང་མི་དགེ་བའི་ལས་དང༌། རྒྱུ་ངན་པ་འདི་འདྲ་
ཞིག་བྱས་ན། སྡུག་བསྔལ་གྱི་འབྲས་བུ་དེ་ལྟ་བུ་འབྱུང་ཚུལ་སོགས་
མི་ཤེས་སོ། ། དེ་ལྟ་ན་གཞན་གྱི་སྲོག་གཅོད་པ་དང་རྐུས་བྱེད་པ་
སོགས་མ་རབས་ངན་པའི་ལས་སྒྲུབ་པར་སྣང་དོགས་མེད་པར་ཞུགས་
ལ། དེའི་དབང་གིས། རང་ཉིད་ལ་སྲོག་གི་ཆད་པ་གཅོད་ཅིང་།
བཙོན་དུ་འཇུག་པ་སོགས་མི་ཚེ་ཆུད་ཟོས་དང་ སྡུག་བསྔལ་གྱི་འབྲས་
བུ་མྱོང་བ་མིག་མཐོང་ལག་ཟིན་དུ་ང་ཚོས་མཐོང་རྒྱུ་ཡོད་པ་ལྟ་བུ་རེད།
འདི་ལ་ཚུལ་བཞིན་གོམས་པ་ཅན་ཞིག་ཡིན་ན། བདེ་སྡུག་གི་བླང་
- 60 ཨཁས



- • བསམ་གཞིགས་ཀྱི་འོས་གླེང… ---
དོར་དང་དགོས་མཁོའི་རྨང་གཞིར་ཤེས་ལ། ཡ་རབས་བདེ་སྐྱིད་ཀྱི་
རྟིང་མ་ཚུགས་པར་འགྱུར་རོ། ། དེའི་ཕྱིར་ཐེག་ཆེན་སེམས་བསྐྱེད་
དང་། སྟོང་ཉིད་འཚོལ་བྱེད་ཀྱི་ཤེས་རབ། ལས་འབྲས་ཀྱི་རྣམ་
བཞག་སོགས་དམ་པ་ལྷ་ཆོས་ཀྱི་ཤེས་པར་བྱ་བ་ཐམས་ཅད་སྤང་བྱ་
སྐྱོན་ ཅན་ གཏན་མ་ཡིན་ པར། བླང་བྱའི་གཞི་ རྩ་ དང་། མིའི་
རིགས་འཕེལ་རྒྱས་ཀྱི་ལོ་རྒྱུས་དང་འབྲེལ་ལ། ཁྱབ་ཆེ་ཞིང་། ཚན་
རིག་སྐྱོང་བའི་མ་མ་དང་། དེང་རབས་ཅན་དུ་འགྱུར་པའི་རིགས་
པའི་དཔལ་ཡོན་སྤེལ་བ་ལའང་ཐུན་མོང་མ་ ཡིན་ པའི་ནུས་པ་དང་
ཡོན་ཏན་ཁྱད་པར་ཅན་ཡོད་པ་མ་ཟད། མི་རིགས་ཡོངས་ཀྱི་རིག་
གནས་ཀྱི་གྲུབ་ཆ་གཙོ་བོ་ཞིག་ཀྱང་ཡིན་ཏེ། ཚན་རིག་གི་དེད་་་་
དཔོན་ཆེན་པོ་ཨེ་ཡིན་ཟི་ཐན་གྱི་ཀུན་གྱི་ཉམས་རྒུད་ཅེས་པའི་དཔྱད་
རྩོམ་དུ། ཆོས་ལུགས་དང་སྒྱུ་རྩལ་ཚན་རིག་ཚང་མ་སྡོང་བོ་གཅིག་
གི་ཡལ་ག་ཡིན། དེའི་དམིགས་ཡུལ་ནི་མི་ཡི་རིགས་ཀྱི་འཚོ་སྟངས་
ལེགས་བཅོས་བྱེད་པ་དང༌། སྤྱིར་བཏང་གི་སེམས་ཅན་གྱི་གནས་
སྟངས་ལས་གོང་དུ་སྤར་ཏེ་རང་དབང་གི་ས་ལ་བཀོད་འདོད་པ་དེ་
ཡིན་ཞེས་དང༌། ཡང་ཁོང་གི་ཆོས་ལུགས་དང་ཚན་རིག་ཅེས་པའི་
དཔྱད་རྩོམ་དུ། ཚན་རིག་ལ་ཆོས་ལུགས་མེད་ན་རྐང་བ་ཞ་བོ་དང་།
ཆོས་ལུགས་ལ་ཚན་རིག་མེ་ེད་ན་མིག་ལོང་བ་ཡིན་ཞེས་ཆོས་དང་ཚན་
རིག་གཉིས་ཁ་འབྲལ་ ཐབས་ མེད་ པ་ སོགས། དྲང་བདེན་མཁས་
པའི་ལེགས་བཤད་དེ་ལྟར་གསུངས་ སོ། ། དེས་ན་ ང་ཚོས་མནོ་
བསམ་ཞིབ་ཚགས་ ཅན་ཞིག་བཏང་ན། རང་རྒྱལ་དང་ཕྱི་རྒྱལ་གྱི་
ཚན་རིག་སོགས་ལ་མཁས་པའི་དབང་བོ་རྣམས་ཀྱིས། སངས་རྒྱས་
ཆོས་ལུགས་ནི་ཚན་རིག་གི་འབྱུང་ཁུངས་དང་མ་ཡུམ་དུ་བསྔགས་པ་
ཁ- 61
-



- · དུས་རབས་ཀྱི་བསམ་གཞིགས། • ཁ་
དོན་ལ་གནས་སོ། །འདི་ལྟར་བཤད་ན་འགྲིག་སྙམ་སྟེ། ཚན་རིག་
ལ་ཕྱིའི་ཚན་རིག་དང༌། ནང་གི་ཚན་རིག་གཉིས་ཡོད། ཕྱིའི་ཚན་
རིག་ནི་ཕྱི་རོལ་འཇིག་རྟེན་གྱི་ས་ཆུ་མེ་རླུང་དང་ཡོ་བྱད་སྣ་ཚོགས་མང་
བོར་ཁ་གཏད་སའི་ཡུལ་དུ་བྱས་ཤིང་། བརྟག་དཔྱད་ཚོད་དཔག་ལ་
བརྟེན་ནས་སྙིགས་དོར་བཅུད་ལེན་བྱེད་ཐབས་ཀྱི་རིག་པ་རྣམས་དང༌།
དེ་ལས་གྲུབ་པའི་ མཚན་གཞི་ནི། ཕྱིའི་ རང་བྱུང་གི་དངོས་པོ་ཆུ་
དང་ཉི་འོད་སོགས་ཀྱིས་བཟོས་པའི་གློག་སྒྲོན་ལྟ་བུའི་ཡོ་བྱད་རྣམས་
སོ། །ནང་གི་ཚན་རིག་ནི། ནང་སེམས་དང་སེམས་བྱུང་སོགས་ལ་
ཁ་གཏད་དུ་ཡོད་ཅིང། དེའི་ལེགས་ཉེས་བླང་དོར་ལ་བརྟག་དཔྱད་
ཞིབ་འཇུག་དག་པས་སྐྱོན་ཡོན་གྱི་རྣམ་བཞག་གཏན་ལ་འབེབ་བྱེད་ཀྱི་
རིག་པ་རྣམས་ཡིན་ལ། དཔེར་ན། སློབ་སྦྱོང་མི་འདོད་པའི་སློབ་
ཕྲུག་ ཅིག་ ལ་ མཚོན་ན། སློབ་སྦྱོང་ ལ་ མི་ འདུན་ པའི་ ལྟ་ བ་ དང་་་
འདོད་བློ། ཕྱིན་ཅི་ལོག་པའི་བསམ་ཚུལ་རྣམས། ཐབས་མཁས་
པའི་སྐྱོན་སེལ་ཐེར་འདོན་གྱིས་འོད་སྟོང་ལྡན་པའི་སློབ་སྦྱོང་གི་ལམ་
དུ་དཀྲི་ཐབས་རིག་པ་རྣམས་སོ། །གཞི་གཅིག་ལ་སྦྱར་ན། མི་ཡི་
ཕྱི་ ལུས་ ཀྱི་ ཤ་ ལྤགས་ རུས་ གསུམ་ གྱི་ གྲུབ་ ཆ་ དང་ ཁྲག་ གི་ རྒྱུ་ ཚུལ།
དབུགས་འགྱུའི་གཏོང་ལེན། འབྱུང་ཁམས་འ ཕེལ་ཚུལ་དང་སྙོམས་
སྟངས་སོགས་དཔྱད་པའི་རིག་པ་རྣམས་ཕྱིའི་ཚན་རིག་དང་། ནང་
སེམས་ཁམས་ཀྱི་རྣམ་བཞག་ལ་དམིགས་ནས་སེམས་དང་སེམས་བྱུང་
གི་ངོ་བོ་དང་མཚན་ཉིད། བཟང་ངན་གྱི་དབྱེ་བ། ངན་པ་སུན་
འབྱིན་དང་། བཟང་ བོ་ སྤེལ་ཚུལ། རྣམ་ ཤེས་ འཕོ་ ཚུལ་ དང་།
ཕྱི་མར་ཉིང་མཚམས་སྦྱོར་ལུགས་སོགས་གཏན་ལ་འབེབ་བྱེད་ཀྱི་རིག་
པ་རྣམས་ནི་ནང་གི་ཚན་རིག་ཅེས་སྨྲའོ། ། དེ་ལྟར་ན་གཉིས་ཀ་སྐྱོན་
- 62



... • བསམ་གཞིགས་ཀྱི་འོས་གླེང...
བསམ
..
ཡོན་ དང་ ལེགས་ ཉེས་ གཏན་ འབེབ་ ཀྱི་ རིགས་ པ་ འདྲ་ ཡང་།
གཟུགས་སྒྲ་དྲི་རོ་སོགས་ཕྱི་དངོས་པོའི་རྣམ་བཞག་ལ་ཁ་གཏད་ཀྱིས་
དཔྱད་པ་དང་ནང་བསམ་བློ་དང་སེམས་ཁམས་ཀྱི་རྣམ་བཞག་ལ་ཁ་
གཏད་ཀྱི་དཔྱད་པས་ཕྱི་ནང་གི་ཚན་རིག་གཉིས་སུ་ཕྱེ་བ་ཡིན་ནོ། །
འགྲོ་ བ་ མིའི་རིགས་ཀྱི་འཚོ་ གནས་ ཕྱིའི་ཡོ་བྱད་སྣ་ཚོགས་ལ་
ཚན་རིག་གིས་དཔྱད་པ་དང་བསམ་གཞིགས་དང་འཕེལ་རྒྱས་ཇི་ལྟར་
ཡོད་པ་དེ་བཞིན། ནང་སེམས་ཀྱི་རྣམ་བཞག་ལའང་རྟོག་ཞིབ་དོ་
སྣང་ཆེན་པོ་བྱེད་དགོས་པ་རེད། དེ་ལྟར་བྱས་ན། བཟང་ངན་གྱི་
ལས་དང་བྱ་བ་སྣ་ཚོགས་སྒྲུབ་པའི་ལུས་ངག་གི་སྤྱོད་ལམ་སློང་བྱེད་ཀྱི་
རྩ་བའི་སེམས་ཀྱི་འཁྱེར་སོ་དང༌། འདོད་ཚུལ་ལེགས་ཉེས་སོགས་ལ་
དངོས་ཐོག་དངོས་ཡོད་ཀྱིས་ངེས་ཤེས་ཟབ་མོ་རྙེད་ཐུབ་ཅིང་། དེས་
མིའི་རིགས་ཀྱི་རང་བཞིན་ལའང་འགྲེལ་བཤད་གསལ་བའི་སྡོམ་ཚིག་
འབྲི་ཐུབ་ སྟེ། མིའི་བཟང་ངན་དང་ཁྱད་ པར་ སོགས་ སེམས་ཀྱི་་་
བཟང་ངན་དང་ཁྱད་པར་སོགས་ཀྱིས་འཇོག ཁོ་ཚོ་སེམས་ཀྱི་རྗེས་
སུ་འབྲང་བའི་ཕྱིར་རོ། །ནང་སེམས་ཁམས་རིག་པའི་ཤེས་བྱ་འདི་
དག་ཕྱིའི་ཚན་རིག་གི་བུ་ཆུང་བདག་གཉེར་དང་སྐྱེས་བསྲིང་བྱེད་པའི་
མ་མ་ལྟ་བུ་དང༌། ནང་བསྟན་རིག་གནས་དང་བྲལ་བའི་ཚན་རིག་
ནི་སྐྱོང་མཁན་གྱི་མ་ཤི་བའི་དྭ་ཕྲུག་དང་མཚུངས་པ་རེད། བྱམས་
སྙིང་ རྗེ་ སོགས་ ཚད་ མེད་ བཞི་ དང༌། གཞན་ ཕན་ སེམས་ བསྐྱེད།
ལས་འབྲས་རྣམ་བཞག་ སོགས། ནང་བསྟན་ཤེས་བྱ་ལ་གོམས་པ་
དང་དོ་སྣང་ཅི་ཡང་མི་བྱེད་པར་ཕྱིའི་ཚན་རིག་ཁོ་ན་ལ་ཁ་ཕྱིར་བལྟས་
འབའ་ཞིག་གིས་འདས་ན། འཛམ་ གླིང་ཞི་བདེ་དང་ མི་ རིགས་་་
མཐུན་སྒྲིལ། ཡ་རབས་གོམས་གཤིས་དང་། ཚན་རིག་སྤེལ་བའི་
- 63 མ་



ཡ-- • དུས་རབས་ཀྱི་བསམ་གཞིགས། • ཡཁ་
རྨང་གཞི་དང་རྩ་བ་མེད་པར་སོང་བས་མིའི་རིན་ཐང་མི་ཤེས་ཤིང་།
མི་ཚེ་བཟང་བོ་ཆུད་ཟོས་སུ་གྱུར་ཏོ། ། གནོད་སེམས་དང་ཕྲག་དོག
ཁོང་ཁྲོ་དང་ ཧམ་སེམས་མ་རབས་ཚུན་ མིན་འོས་ མིན་ གྱི་ལྟ་ སྟངས་
དག་ གི་ མགོ་ གནོན་ ཐབས་ བྲལ་ བས། ཕྱིའི་ ཚན་ རིག་ ཁོ་ ན་ ནི།
སྨྱོན་པའི་ལག་ལ་རལ་གྲི་ཤོར་བ་དང་མཚུངས་པས། མིའི་རིགས་ཀྱི་
འཚོ་གནས་བཟང་བོ་དང་། བདེ་སྐྱིད་ཀྱི་རྨང་གཞིར་མི་འགྲོ་བར་
བསམ་ངན་སྦྱོར་རྩུབ་ཀྱི་དབང་དུ་གྱུར་ཏེ། རྡུལ་ཕྲན་མཚོན་ཆ་ལྟ་
བུས་མིའི་རིགས་ཀྱིས་བསྐྲུན་པའི་འཇིག་རྟེན་སྣོད་བཅུད་ཀྱི་བཀོད་པ་
འདི་སྐད་ཅིག་ལ་རྡུལ་དུ་བརློག་པའི་ཉེན་ཁའི་གནས་སུའང་སླེབས་
ཡོད་པ་རེད། དེ་ལྟ་ན། ང་ཚོའི་ཚན་རིག་འདི་ནི། མིའི་རིགས་
ཀྱི་ནང་སེམས་ཀྱི་བློ་རྩལ་ལས་འཁྲུངས་པ་ཡིན་ལ། མིའི་རིགས་ཀྱི་
འཚོ་གནས་ལ་ཕན་ཐབས་སུ་དག་གསལ་སྐྱོན་འདོན་བྱེད་མཁན་དང་།
ཐལ་དྲགས་མགོ་གནོན་བྱེད་པའི་གཉེན་པོའང་། སེམས་ཁམས་ལ་
ལྟ་བའི་ཚན་རིག་འདི་ལས་མ་འདས་སོ། ། དེས་ན་ས་སྒང་གླང་བོ་
གཅིག་གི་ཕངས་ལ་གནས་འཆའ་བའི་མིའི་རིགས་ཀྱི་སྐྱེ་བོ་ཕོ་མོ་སུ་ལ་
མཚོན་ན་ཡང༌། སྤྱི་ཚོགས་འཚོ་གནས་ཀྱི་བདེ་སྐྱིད་དམ་པའི་རྨང་
གཞིར་བསྲེལ་བར་བྱ་བ་ནི་ཕྱིའི་ཚན་རིག་དང་། མཉམ་ མེད་བུ་
རམ་ཤིང་བའི་ནང་བསྟན་ཆོས་ལུགས་དང་། དེ་སྤེལ་བྱེད་འཛམ་
གླིང་རྒྱན་དྲུགམཆོག་གཉིས་ཀྱི་རིགས་པ་དྲི་མ་མེད་པ་སྟེ། ཕྱི་ནང་
གི་ཚན་རིག་གཉིས་ཀའི་ཉིང་བཅུད་མཐུན་སྡེབ་དང་དཔུང་བ་མཉམ་
གཤིབ་ཀྱི་ཚུལ་དུ་བསླབ་བྱའི་སྙིང་བོ་དང་གནད་ཀྱི་དོན་པོ་ཞིག་ཏུ་
བླངས་ན། ད་བཟོད་ཚན་རིག་དཔལ་འབྱོར་དང་། གནོད་མེད་
ཞི་བདེ། མི་རིགས་བདེ་སྐྱིད་སོགས་འཕྲལ་ཕུགས་ཀྱི་དགེ་ལེགས་
ཡཁས 64 ---



-- • བསམ་གཞིགས་ཀྱི་འོས་གླེང་ཡ--
ཐམས་ཅད་ཀྱི་གཞི་རྩ་ཚུགས་པ་ཡིན་ནོ་ཞེས་བདག་གིས་རྟ་རྒྱུག་ཞོར་
ལ་ཀི་སྐད་གཏོང་བའི་དཔེ་ལྟར་གླེང་བ་ཡིན་ནོ། ། དཀྱུས་ལ་འཇུག་
པར་བྱའོ། ། ཁྱོད་ཀྱིས། མི་རིགས་ཀྱི་ཆོས་དང་རིག་གཞུང་མེད་
ཀྱང་། སྐྱོན་མེད་པར་འདོད་པའང་གཏན་ནས་མི་འཐད་དེ། མི་
རིགས་ ཞེས་ པ་ འདི་ རིགས་ རྒྱུད་ རུས་རྒྱུད་ སོགས་ ཀྱི་ སོ་ སོར་ ཕྱེ་ན།
འབྲལ་དཀའ་བའི་འགལ་འདུ་མང་པོ་ཡོད་པའི་དབང་གིས། དེང་
སང་རྒྱལ་ཁབ་ཕྱི་ནང་གང་ན་ཡང་མི་རིགས་ཟེར་བ་འདི་གཙོ་བོར་
ཆོས་དང་རིག་གནས་ཀྱི་ཐུན་མོང་མ་ཡིན་པའི་རྟགས་མཚན་གྱི་སྟེང་
ནས་འཇོག་པ་རེད། དེའི་ཕྱིར་བོད་མི་རིགས་ཀྱི་ལོ་རྒྱུས་རིང་མོའི་
ཆོས་དང་རིག་གནས་ཕུན་སུམ་ཚོགས་པ་འདི་ཡང་མི་རིགས་མཚོན་
བྱེད་ཀྱི་རྒྱན་ཆ་དང་། མི་རིགས་ཀྱི་བླ་སྲོག་ལྟ་བུར་གྱུར་ཡོད་པ་མ་
ཟད། རིག་གནས་ནི། མི་རིགས་རང་ཉིད་གོང་བུ་གཅིག་གྱུར་
དང་། འབྲེལ་མེད་ལྷན་གཅིག་སྡོམ་པའི་ཕྲེང་ཐག་ལྟ་བུ་ཡིན་པས།
རིག་གནས་མེད་ཚེ། རྒྱ་མཚོ་ལ་ཁ་བ་བཞིན་དུ་གཞན་དག་གི་ནང་
དུ་རིས་མེད་ཁ་ཐོར་དུ་འགྲོ་ཞིང༌། བོད་མི་རིགས་ཟེར་བ་ནི་རྨེག་
མེད་སྣང་མེད་དུ་འཆི་བར་རྒྱལ་ཁབ་ཕྱི་ནང་གི་འདས་པའི་ལོ་རྒྱུས་
དག་གིས་གསལ་བར་མཚོན་ནོ། །
ཡང་ཁྱོད་ཀྱིས་གཞི་བདག་ལྷ་ཀླུ་གཉན་སོགས་ལ་གསོལ་མཆོད་
སོགས་ཕུལ་བས་མིའི་བདེ་སྡུག་ལ་ཕན་པ་ཏིལ་འབྲུ་ཙམ་གྱི་རྡོ་ཡང་མི་
ཐོགས་པར་བཤད་ པ་དང་། དགེ་བཅུ་སྲུང་བ་དང་ མི་དགེ་བཅུ་
སྤོང་བ། ཡི་གེ་འབྲི་མཆོད་སོགས་ཆོས་སྤྱོད་བཅུ་ལ་གོམས་པ་སོགས་
ཀྱང་། བག་ཆགས་རྙིང་བའི་གྲུབ་ཆ་དང་རྩ་བར་སྒྲོག་ཅིང་ སྤོང་
དགོས་པའི་ཀི་ཅོ་བཏོན་པ་འདིས་ཀྱང། ཁྱོད་ལ་ལས་འབྲས་ཀྱི་རྣམ་
- 65 -



-- • དུས་རབས་ཀྱི་བསམ་གཞིགས། • ཁས་
བཞག་སོགས་ཟབ་མོ་ཆོས་ཀྱི་བསྟན་དོན་ལ་ངེས་ཤེས་ཕྲ་མོ་ཙམ་ཡང་
མེད་པའི་དན་རྟགས་ མངོན་དུ་ གྱུར་ ཅིང༌། ཐ་ན་ རང་གི་གནས་
བབ་ ཀྱི་བྱ་བའི་མགོ་ རྟིང་རྣམས་ཀྱང་གོ་ལྡོག་དགོས་ པའི་ ཐ་ཚིག་་་་
བསྙད་ ་ པ་ སྟེ། ཁྱོད་ རང་ཉིད་ཀྱི་ གནས་ བབ་ ལ་ མཚོན་ན། མི་
གསོད་རྟ་གསོད་དང་གཞན་རྒྱུ་རྐུ་འཕྲོག་སོགས་མི་དགེ་བཅུའི་ལས་
ངན་པ་འདི་རིགས་ཀྱི་སྒོ་མི་སྡོམ་པར་ཡ་རབས་ཀྱི་མདུན་ལམ་ཇི་ལྟར་
འཚོལ། ཆོས་དང་མི་མཐུན་པ་ཅི་བཤད། འཛམ་གླིང་གི་ཡུལ་གྲུ་
གང་ནའང་ཆེས་ཐ་ཤལ་མ་རབས་ཀྱི་སྤྱོད་སྟངས་ཉག་གཅིག་ཏུ་ངེས་
འཛིན་བྱས་ཏེ། ཁྲིམས་ཆད་ཀྱིས་ཚར་གཅོད་བྱེད་བཞིན་ཡོད་པ་མ་
ཡིན་ནམ། ཁྱོད་ཀྱང་ལས་ངན་པ་འདི་དག་དང་འདྲེས་ནས་གནས་
འདིར་ཡུན་རིང་འཚོ་བ་དང་། དཔལ་འབྱོར་ཚན་རིག་ སོགས་་་
འཕེལ་ཁ་རྒྱས་པའི་མདུན་ལམ་ཞིག་ཡོད་སྲིད་དམ། བསམ་བློ་ག་
ལེར་ ཐོངས། གཞན་ཡི་གེ་འབྲི་བ་དང༌། དབུལ་ བོར་ སྦྱིན་ པ་་
གཏོང་བ། གཞན་གྱི་བཤད་ཁྲིད་ལ་ཉན་པ་དང་དོན་ལ་བསམ་པ།
རིག་གཞུང་ཀློག་པ་དང་ཟབ་དོན་བློར་འཛིན་ཅིང་བླང་དོར་གཞན་ལ་
༢ ཆད་པ་སོགས་ཆོས་སྤྱོད་ཀྱི་བྱ་བ་འདི་རྣམས་ཀྱང་ཡར་རྒྱས་སུ་འགྲོ་
དགོས་ པའི་ བོད་ མི་རིགས་ ཀྱིས་ ཉམས་ སུ་ ལེན་ དགོས་ པ་ མ་ ཟད།
ཁྱོད་ཀྱིས་བྱ་བ་དང་མདུན་ལམ་ལའང་འབྲལ་ཐབས་བྲལ་བའི་དོན་
དག་ ཅིག་ མ་ ཡིན་ནམ། འདི་དག་ དང་ ཁ་ གྱེས་ན། ཁྱོད་ཀྱང་
གནས་བབ་ཀྱི་བྱ་བ་དང་ཟླ་ཕོག་གི་ཆུང་མས་མྱུར་དུ་སྤངས་ཏེ་རིང་དུ་
གྱེས་འགྲོ་བ་མ་ཡིན་ནམ། །
སྤང་བྱ་བླང་བྱར་དང་། བླང་བྱ་དོར་བྱར་མོས་པའི་ ལྟ་བ་
འདི་བོད་ཆེན་པོའི་མི་རིགས་ལ་ཆེ་ཆེ་ཤོམ་ཤོམ་དུ་ངོམ་པ་ནི། མི་
ཁཡ 66 ཁ་



- · བསམ་གཞིགས་ཀྱི་འོས་གླེང • ལས་
རིགས་ གཞན་གྱི་ མདུན་ དུ་ཁྱེད་ མ་ཟད། ང་ཡང་ངོ་ཚས་ བཞིན་
མདངས་དམར་པོར་འགྱུར་བའི་བྱིས་བློའི་རོལ་རྩེད་ཅིག་ཏུ་སྣང་ངོ༌།
ཡང་ཁྱོད་ཀྱིས་“ ཤེས་རྒྱ་མི་གཙོ་བགྲེས་པོ་གཙོ་བོའི་དཔེ་སྲོལ་
དང༌། ཆེ་བར་འཕྲད་ན་ལྕེ་བསྣར་རྐུབ་འཕུར་གྱི་དཔེ་སྲོལ”ཞེས་
སོགས་“ རིང་དུ་དོར་བྱ་ཉིད་དོ”ཟེར། འོ་ན། བུ་ཤེས་ཡོན་ཅན་
ཞིག་ཡིན་ན། བུ་ གྲལ་ མགོ་ དང་ ཕ་ གྲལ་ མཐར་འདུག་དགོས་པ་
དང་། ཕ་ རྒན་ བུའི་ གཡོག་ ཏུ་ངེས་ པར་ཚུད་དགོས་ པ་ ལྟ་ བུར་་་་
འགྱུར་བས་འདི་ནི་འཇིག་རྟེན་ཐ་སྙད་དང་འགལ་ཞིང་། ཁ་སྐྱེངས་
པའི་གནས་མ་ཡིན་ནམ། མཐོ་ས་དང་ཆེ་བར་འཕྲད་ན་ལྕེ་བསྣར་
རྐུབ་འཕུར་སོགས་ཀྱི་རྩི་བཀུར་བྱེད་པ་ཡང་མི་ཡིས་ཉམས་སུ་བླང་བྱ་
ལས་དོར་བྱར་ཇི་ལྟར་བཤད། གོང་ལ་བརྩི་བཀུར་དང་། དམན་
ལ་བྱམས་སྐྱོང་། མི་ཡི་ཆེ་ཆུང་སོགས་ཤེས་པ་མི་ལ་ངེས་པར་མཁོ་
བའི་བླང་བྱ་མ་ཡིན་ནམ། བཤད་ཚུལ་འདི་སོགས་དང་གཞན་ཡང་
ཉིས་སྟོང་ལོའི་མཚོ་སྔོན་ཚགས་པར་ཞིག་ཏུ་ཡང་བུའི་ཕ་ཤི་བའི་རྗེས་
སུ་བུས་མ་རྒན་བསད་ང་འི་གནས་ཚུལ་ཞིག་བཤད་དེ། མི་འབྱོར་
བཞིན་དུ་བུས་མ་བསད་པའང་རྒྱུ་འབྲས་ཀྱི་སྲོལ་སྲུང་ཕྱིར་རམ་ཁྲེལ་
ཡོད་ ཅིག་ གི་བཟོ་སྟོན་ཆེད་ཞེས་ མ་ རྒན་ ངོ་ཚ་ཁྲེལ་ཡོད་ སོགས་ཀྱི་་
དབང་དུ་གྱུར་བས་ལན་ པར་ བརྗོད། ཡ་རབས་ཀྱི་བསྟན་སྲིད་་་་
ལུགས་གཉིས་ལ་ མེད་ མི་ རུང་ བའི་ལས་འབྲས་དང་ཆོས་ གཉིས་ཏེ།
ངོ་ཚ་ཁྲེལ་ཡོད་ གཉིས་ཀྱང་མི་དགོས་བར་སྨྲས་ པ་ སོགས་ནི་མིའི་་་
གོམས་གཤིས་བཟང་བོ་རྒྱུད་པའི་བྱུར་འདྲེན་དང་ཁྲིམས་མེད་ལུགས་
མེད་ཀྱི་གོམས་གཤིས་ཡ་ང་བ་དུད་འགྲོའི་སྤྱོད་ལམ་ལྟ་བུ་ཞིག་བླང་
(
– 67 -



- • དུས་རབས་ཀྱི་བསམ་གཞིགས། · མ་
བྱར་བསྟན་པ་མ་ཡིན་ནམ། དེ་ནི་མཐུན་སྒྲིལ་ཞི་བདེ་དང་་་་
རབས་གོམས་གཤིས། ཆོས་སྲིད་གཉིས་ ཀྱི་བགྲོད་ལམ་ ལ་ མནོ་་་་
བསམ་ཅི་ཡང་མེད་པའི་ལོག་བཤད་ཅིག་ཏུ་འཁུམས་སོ། ། གཞན་
ཡང་“དགེ་སྡིག་གང་ཡང་རང་གི་འཚོ་གནས་ལ་ཕན་ན་ལག་ཏུ་བསྟར་
བ་ ཉིད” ཅེས་ རང་གི་ འཚོ་ བའི་ སྐྱིད་ དྲོད་ ལ་ འགྲོ་ བ་ ཞིག་ ཡིན་ ན།
ལག་བསྟར་བྱེད་རྒྱུ་ཉིད་དུ་བརྗོད་པ་ནི་ཐལ་དྲགས་པའི་བཤད་ཚུལ་
ཞིག་སྟེ། རང་གི་འཚོ་གནས་ལ་ཕན་ཚེ་ཕ་ལ་རྡུང་རྡེགས་དང་མ་ལ་
ལོག་པར་སྤྱོད་པ་སོགས་ཀྱང་བྱེད་ཕོད་ཅིང་རུང་བ་ཞིག་ཡིན་ནམ།
ད་དུང་ཁྱོད་ཀྱིས་“བྱང་ཆུབ་སེམས་དཔའི་ སེམས་ ཅན་ གྱི་དོན་བྱ་་
ཚུལ” སོགས་རྒྱལ་སྲས་ཀྱི་སྤྱོད་པ་རྣམས་འདོར་བྱ་བག་ཆགས་རྙིང་
བའི་གྲུབ་ཆར་བཤད་པ་དང༌། ཕྲག་དོག་ཆེ་བ་དང་རུ་ང་སྐྱེན་པ།
ལེ་ལོ་དང་སྤྱི་དོན་ཡལ་བར་འདོར་བ་དང་། ཐུན་མོང་གི་རྒྱུ་ལ་ཧམ་
ཤ་ རྒྱག་པའི་རང་གཤིས་ སོགས་ “ བཅོས་བསྒྱུར་བྱ་བའི་ཆོས་ཁོ་ན་་
རེད”ཅེས་ཕྲག་དོག་རུ་ང་སོགས་ཀྱི་ཉེས་སྐྱོན་འདི་དག་གིས་མ་གོས་
པའི་རྒྱལ་སྲས་ཀྱི་སྤྱོད་པ་རྣམས་སྤང་བར་བྱས་ཏེ། ཕྲག་དོག་སོགས་
ལ་ བཅོས་ བསྒྱུར་ འདོད་ པ་ ནི། གསེར་ གྱི་ གོང་ བུ་ སྤངས་ ནས།
གསེར་འཚོལ་བའི་དཔེ་ལྟར་མ་གྱུར་ཏམ། ད་དུང་འདི་ལྟ་བུའི་དོན་
གྱི་འགལ་འདུ་དང༌། བརྡ་སྤྲོད་ཀྱི་སྦྱོར་ཚུལ། རྣམ་གྲངས་བགྲང་
བའི་ཟློས་སྐྱོན་སོགས་ཚིག་དོན་གྱི་ཐད་ལ་མི་མཐུན་པའི་བརྗོད་པར་
བྱ་བ་མང་དུ་ཡོད་ཀྱང༌། དགོས་པ་ཆེར་མ་མཐོང་ཞིང་ཡིག་ཚོགས་
བསྐུངས་ཕྱིར་རེ་ཞིག་བཞག་གོ །།
དེ་སྐད་གླེང་བའི་ལེགས་ཉེས་བླང་དོར་ལ་ ས་མཚམས་དང་བློ་ཡིས་
དཔྱད་འཇོག་མེད་པར་ཐམས་ཅད་མེད་བརླག་ཏུ་གཏོང་བའི་བླང་བྱ་
-- 68 ---



- · བསམ་གཞིགས་ཀྱི་འོས་གླེང. -
བཏོན་པ་ནི། མི་རིགས་རང་གི་ཆོས་དང་རིག་གནས་ཀྱི་ཟབ་ཁྱད་
མ་རྟོགས་ཤིང༌། གལ་འགངས་ལ་ཞིབ་འཇུག་ཕྲ་མོ་ཙམ་ཡང་མེད་
པའི་འབྲས་རྟགས་ཡིན་ལ། དེ་དང་མཐུན་པར་ཆོས་ཀྱི་འགངས་
དང་གནད་མ་གོ་ བ་ གཞན་དག་གིས་ཀྱང་། དགེ་འདུན་ཀྱི་ སྡེ་ཆེ་
ཆུང་རྣམས་ཀྱི་བཤང་ པའི་འཆད་ཉན་དང་ སྒྲུབ་ པའི་ཉམས་ལེན་་་
སོགས་དམའ་ཕབ་དགོས་མེད་དུ་བཤད་ནས་མི་རིགས་ལ་ཤ་ཚ་བར་
མོས་ པ་ སོགས་ནི། ལོག་རྟོག་ཆང་གིས་བཟི་བའི་བླ་བརྡོལ་དང་།
ཁྱི་བརྒྱགས་སྐར་མར་ཟུག་པའི་དཔེ་ཡིས་མཚོན་བྱ་ཁོ་ནའོ། ། སྲོལ་
རྒྱུན་དང་གསར་དར་གྱི་རིགས་གནས་གང་ལ་མཚོན་ནའང་དཔྱད་པ་
ཞིབ་ཚགས་ ཅན་གྱིས་བརྟག་ན་བཟང་ངན་དྭངས་་སྙིགས་འབྱེད་རྒྱུ་
ཡོད་པ་སྨྲས་མ་དགོས་ཤིང་། དེང་སང་སྤྱི་ཚོགས་ཀྱི་ཁྲོད་ན་བླ་སྤྲུལ་
དང་གྲྭ་བཙུན་གྱི་ཕྱི་ཚུལ་འཛིན་པ་རེ་གཉིས་ཀྱིས། བྱ་བའི་ཐོ་ཅོ་
དང༌། ངན་པ་རྫུན་བཟོ་རིག་པའི་མང་ཚོགས་ལ་བསླུ་བྲིད་དང་
མགོ་བསྐོར་གཏོང་བ་དང་ངན་གཡོ་ཕྱོགས་ཞེན་གྱིས་དགེ་འདུན་གྱི་སྡེ་
རིས་སུ་བཅད་དེ། ཁྱོད་ཤི་ང་གསོན་གྱི་དབྱེན་དཀྲུག་སློང་བ་སོགས་
ཚུལ་མིན་ལུགས་མིན་གྱི་ངན་གཡོ་རྫུན་འཁྱེར་སྣ་དགུ་སྤྱད་དེ་བླ་མ་
དགེ་འདུན་དང་བསྟན་པའི་སྙན་གྲགས་ལ་རྨ་འདོན་པ་དང་ཞབས་
འདྲེན་ ཐི་གུ་འདོགས་མཁན་ཅི་ཡོད་རྣམས་ནི་དགག་བཞག་ ཐེར་་་་
འདོན་བྱེད་པ་ལས། བྱེ་བྲག་པའི་སྐྱོན་ཉེས་དེ་རྣམས་བསྟན་པ་དང་
དེ་ འཛིན་ གྱི་ གང་ ཟག་ སྤྱི་ ལ་ ཧྲིལ་ འགེལ་ བྱེད་ པ་ གནས་ མིན་ ལ།
མང་ཚོགས་ཀྱི་ཁྲོད་ནའང་འཇིག་རྟེན་གྱི་དཔུང་གཉེན་ཙམ་ལས་མི་
ལྕོགས་པའི་ལྷ་དང་གཞི་བདག་སོགས་ལ་གློ་སྙིང་བྲང་གསུམ་གཏད་དེ་
འདི་ཕྱིའི་སྐྱབས་གནས་མཐར་ཐུག་ཏུ་བཀུར་བ་དང༌། བརྒྱ་ཆའི་
— 69 -



ཁ • དུས་རབས་ཀྱི་བསམ་གཞིགས། ·ག་
བརྒྱད་ཅུ་ལས་བརྒལ་བ་རིག་གནས་སློབ་སྦྱོང་ལ་མི་དགའ་བ་ཤ་སྟག་
ཡིན་པ་དེ་རིགས་ནི་བག་ཆགས་ངན་པ་དང་རྨོངས་པ་རྒྱུན་འབྱམས་
ཀྱི་ལུགས་སྲོལ་ངན་པ་ཡིན་པས་འདོར་དགོས་ཀྱང་། འདི་ཙམ་གྱིས་
ཡུལ་སྲོལ་གོམས་གཤིས་དང༌། མི་ རིགས་ཀྱི་སྲོལ་ རྒྱུན་བཟང་པོ་་
རྣམས་ཀྱང་འདོར་དགོས་པའི་རྒྱུ་མཚན་གཏན་ནས་ཡོད་པ་མིན་ཏེ།
སྤྱི་དང་དམིགས་བསལ་གྱི་ཞིབ་ཆ་མེད་པའི་རྣམ་འགྱུར་བསྟན་པ་ཙམ་
མོ། །སྤྱིར་སུ་ལ་མཚོན་ནའང་མིང་དོན་དང་མཐུན་པའི་ཞིབ་འཇུག་
པ་ཞིག་གི་མཚན་ཉིད་དང་ཆོ་ལོ་ དབང་འདོད་ན། འཇུག་བྱའི་
གནས་ལ་གོ་རིགས་ཟུང་འབྲེལ་གྱི་སྒོ་ནས་ལེགས་ཉེས་བླང་དོར་གྱི་སྤུ་
རིས་གསལ་ བོར་ འབྱེད་ ཐུབ་ པ་ཞིག་ ཡིན་ དགོས། བསླབ་བྱའི་
གཞུང་ལ་དཔྱད་པ་རགས་འཇུག་ཙམ་ཡང་མ་སོང་བར་ཞིབ་འཇུག་
པའི་མིང་འུར་གྱིས་ཇི་ལྟར་སྒྲོག་ ཀྱང༌། དེ་ཙམ་གྱིས་གར་ཡང་མི་
ཕྱིན་ལ་ཅི་ཡང་མི་ལྕོགས་པས། བོད་ཤེས་རིག་ཆེན་པོའི་སྒོ་ནང་དུ་
ཡང་མ་ཚུད་པར་རྒྱུས་ལོན་ཁུལ་བྱས་ཏེ། ཡིན་མིན་སྣ་ཚོགས་ཀྱི་
དགག་བཞག་འདྲ་མིན་མང་དུ་བྱེད་པ་ནི་མི་གཟུགས་ངོ་གནོང་མེད་
པ་དག་གི་ཅི་ཡང་མི་ཤེས་པའི་རྣམ་འགྱུར་ལས་མ་འདས་སོ། ། དེས་
ན་ཐོག་མར་མི་ཤེས་པ་ཤེས་པར་བྱེད་པའི་སློབ་སྦྱོང་གལ་ཆེ་འགངས་
ཆེར་བྱེད་ཤེས་པ་གཏིང་ཟབ་ཏུ་གཏོང༌། དེའི་ནང་གི་ཉེས་ཆ་གང་
ཡིན་དང༌། ལེགས་ཆ་ཅི་ཡོད། གང་ཞིག་ལ་རིག་གནས་ཀྱི་རིན་
ཐང་དང་བློ་བསྐྱེད་ཡོད་པ་དང་། བེད་སྤྱོད་བྱས་ན་དགོས་ཕན་ཆེ་
བ་དང༌། གང་ཞིག་ལ་རིག་གནས་ ཀྱི་ རིན་ ཐང་བྲལ་ཞིང་དགོས་
ཕན་མེད་པ་སོགས་ལ་ཞིབ་འཇུག་ཟབ་མོས་སྙིགས་དོར་བཅུད་ལེན་
བགྱིས་ཏེ། ལེགས་ཆ་སྣ་ཚོགས་ཀྱི་རྨང་གཞིར་བྱས། གཞན་པའི་
ཁཡ་ 70 -



- • བསམ་གཞིགས་ཀྱི་འོས་གླེང. --
}《
7
C
རིག་གནས་དང་དགོས་མཁོ་གང་ཡོད་ཀྱི་ལེགས་ཆོས་ཆད་པ་ཁ་སྐོང་
དང༌ སྙིང་ བོ་ ཚུར་ ལེན་ གྱི་ ཐབས་ ལམ་ ལག་ བསྟར་ བྱེད་ པ་ དང་།
ཡུལ་དང་དུས་ཀྱི་དབང་གིས་མི་འཚམ་པའི་རང་གི་ཡུལ་སྲོལ་གོམས་
གཤིས་དང་རིག་གནས་སོགས་ལའང་གང་ལ་གང་འཚམ་གྱི་ཇེ་བསྒྱུར་
ཇེ་ལེགས་སུ་གཏོང་བ་སོགས་འཕྲལ་ཕུག་ཀུན་ལ་ཕན་གནོད་ཆེ་ཆུང་
སོགས་ལ་དཔྱད་པ་གནད་དུ་ཐིངས་པ་བགྱིས་ཏེ། རྒྱ་ཆེ་ས་ལས་
སྙིགས་དོར་བཅུད་ལེན་བྱེད་པ་ནི་མི་རིགས་ཡར་རྒྱས་སུ་སྤེལ་བ་ལ་
འདོར་ཐབས་མེད་པའི་བགྲོད་ལམ་ཉག་གཅིག་ཡིན་ནོ། ། དེའི་ཕྱིར་
ངེས་དོན་གྱིས་མི་རིགས་ལ་ཤ་ཚ་ཞིང་སྙིང་ཉེ་བ་ཞིག་ཡིན་ན་མ་ཐའང་
དེ་ལྟ་བུའི་རྨང་གཞི་ཞིག་ཡོད་དགོས་པ་རེད། ཀུན་སློང་གི་ཆ་ཙམ་
བཟང་ཡང་གཞན་ལ་ཕན་པ་སྒྲུབ་པའི་ནུས་པ་དང་ལེགས་ཉེས་རྣམ་
པར་ འབྱེད་ པའི་ ཤེས་ རབ་ཀྱི་མིག་དང་བྲལ་ན་ཅི་ཡང་མི་ཡོང་བའི་
ཕྱིར་རོ། ། དེའི་ཕྱིར་འདིར་ང་ཚོའི་མིག་དཔེར་བླང་བྱ་བླ་ན་མེད་
པའི་ དཔེ་ ཞིག་ བཀོང་ ན། མཉམ་ མེད་ བུ་ རམ་ ཤིང་ བ་ མཆོག
སྔོན་སློབ་པ་ལམ་གྱི་གནས་སྐབས་ཏེ། སངས་མ་རྒྱས་པའི་སྔ་རོལ་
དུ་བདེ་འདོད་སྡུག་བསྔལ་མི་འདོད་ པའི་ མ་ གྱུར་ སེམས་ ཅན་འདི་
རྣམས་ཁམས་གསུམ་འ ཁོར་བའི་ཀློང་ན་སྡུག་བསྔལ་དྲག་པོས་མནར་
ཞིང་འཚེ་བ་ལ། གཞན་དོན་འཁུར་འཁྱེར་གྱི་སྙིང་རྗེ་ཆེན་པོ་སྐྱེས་
ཏེ། སེམས་ ཅན་འདི་དག་སྡུག་བསྔལ་ གྱི་ གནས་ལས་ གྲོལ་ བའི་་་
ཐབས་ཅི་ཡོད་དགོངས་པས། བྱང་ཆུབ་ཀྱི་སེམས་བསྐྱེད། ཕར་
ཕྱིན་དྲུག་དང་བསྡུ་བ་བཞི་ལ་སོགས་པ་རྒྱལ་སྲས་ཀྱི་སྤྱོད་པ་ཐམས་
ཅད་ཚུལ་བཞིན་ཉམས་སུ་བླངས། ཆོས་དང་ཆོས་མིན་དང་ཆོས་ཀྱི་
གནས་ལུགས་ཕྲ་རགས་ཐམས་ཅད་གསལ་བོར་འབྱེད་པའི་བློ་དང་
ཡལ 71
-



ཁ་དུས་རབས་ཀྱི་བསམ་གཞིགས། • ཡ
ཤེས་རབ་རྣམས་དཀའ་སྤྱད་སྡུག་རུས་ཀྱིས་མཐའ་ལ་ཐུག་པར་གོམས་
པ་སྟེ། མདོར་ན་བྱ་དཀའི་རྩོལ་བ་མི་དམན་པས་སྒྲིབ་གཉིས་ཀྱི་
སྐྱོན་ཀུན་སེལ་དང་ཐབས་ཤེས་གཉིས་ཀྱི་ཡོན་ཏན་ཀུན་རྫོགས་པའི་
སངས་ རྒྱས་ ཀྱི་ གོ་ འཕང་ ཐོབ་ན། སེམས་ ཅན་འདི་རྣམས་ སྡུག་་་
བསྔལ་གྱི་རྒྱ་ལས་བསྒྲོལ་བའི་ཐབས་ཡོད་པར་གཟིགས་ཏེ། དེ་ལྟར་
ཉམས་སུ་བླང་ནས་རྣམ་མཁྱེན་རྒྱལ་བའི་གོ་འཕང་ཐོབ། གདུལ་
བྱའི་ ཁམས་ དང༌ བསྟུན་ ཏེ་ ཆོས་ འཁོར་ རིམ་ པ་ གསུམ་ དུ་ བསྐོར། །
གདུལ་བྱ་རྣམས་སྨིན་གྲོལ་གྱི་ལམ་བཟང་ལ་བཀོད་པའི་རྣམ་པར་ཐར་
བ་དང་གཞན་ཕན་གྱི་བགྲོད་ལམ་དམ་པ། ཕྱིས་བྱུང་སྐྱེས་བུ་དམ་
པ་ རྣམས་ ཀྱིས་ ང་དང་ ཁྱོད་ ལ་ བཞག་ པའི་ གཞན་ ཕན་ མཛད་རྗེས་
མཆོག་གི་གླེགས་བམ་རྣམས་ལ་གཟིགས་ཤིང་ཞིབ་མོའི་སྒོ་ནས་དོན་ལ་
སོམས་དང༌། ང་དང་ཁྱོད་ཀྱི་ཕྱི་ནང་ཀུན་སྤྱོད་རྣམས་ཚུལ་དེ་དང་
མཐུན་མིན་གསལ་བར་བསྟན་འོང་ངོ་། །གཞན་ཡང་དཔལ་ཆོས་ཀྱི་
གྲགས་ པས་ ཀྱང་། བརྩེ་ ལྡན་ སྡུག་ བསྔལ་ གཞོམ་ པའི་ ཕྱིར། །
ཐབས་རྣམས་ལ་ནི་མངོན་སྦྱོར་མཛད། །ཐབས་བྱུང་དེ་རྒྱུ་ལྐོག་གྱུར་
བ། ། དེ་འཆད་པ་ནི་དཀའ་བ་ཡིན། ། ཞེས་པའི་མན་ངག་འདི་
སྙིང་དབུས་སུ་བཅིངས་ནས་འདི་ལྟར་སེམས་པར་བྱ་སྟེ། ཀུན་གྱི་
རྗེས་སུ་ལུས་ཤིང་ཉམ་ཐག་པའི་གནས་སུ་གྱུར་བའི་བོད་མི་རིགས་ལ་
བརྩེ་བ་ལྡན་ཞིང་སྙིང་རྗེ་ཅན་རྣམས་ཀྱིས་ཚན་རིག་དང་དཔལ་འབྱོར་
སོགས་ ཀྱིས་རྗེས་ལུས་དབུལ་ཕོངས་ཀྱི་སྡུག་བསྔལ་འདི་གཞོམ་པའི་
ཕྱིར་དུ། རང་རང་གིས་དཀའ་སྤྱད་སྡུག་རུས་ཆེན་པོར་འཛེམ་མེད་
དུ་ མི་ རིགས་ ཀྱི་ཆོས་དང་ རིག་ གནས་ དང་ཡུལ་སྲོལ་གོམས་ གཤིས་
སོགས་ལ། ལེགས་ཉེས་ཚོད་རྟོག་དང་དཔྱད་པ་ཞིབ་འཇུག་དག་
--- 72 ཡ་
]
R



— • བསམ་གཞིགས་ཀྱི་འོས་གླེང . ཡག་
R
པས་ སྙིགས་དོར་བཅུད་ལེན་དང་། གཞན་ གྱི་ རིག་ གནས་ ལས་་་
དགོས་མཁོ་ཁ་སྐོང་བྱེད་པ། སྤུས་ཚད་མཐོན་པོར་གཏོང་བ་སོགས་
ལེགས་ པའི་ བྱེད་ ཐབས་རྣམས་ལ་ནི་མངོན་ པར་སྦྱོར་བར་མཛད་་་
དགོས་ཏེ། ཐབས་རྣམ་དག་ལས་བྱུང་བ་སྔོན་ཐོན་མི་རིགས་ཤིག་གི་
གྲས་སུ་ཚུད་པར་བྱ་བའི་འབྲས་བུ་དེ་སྐྱེད་པར་བྱེད་པའི་རྒྱུ། ཚན་
རིག་རིག་གནས་སོགས་ཀྱི་སློབ་གསོ་དང་ཤེས་བྱ་ཅི་ཡང་མི་ཤེས་ཤིང་
ལྐོག་ཏུ་གྱུར་བ་ན། མི་རིགས་རྒྱས་བྱེད་ཀྱི་ཐབས་དང་ཐབས་བྱུང་
གི་ བསླབ་བྱ་རྣམ་དག་དེ་རྣམས་ རང་གི་མི་རིགས་ལ་ སྟོན་ པ་ དང་
འཆད་པ་ནི་ཧ་ཅང་ངཀའ་བའི་གནས་ཡིན་ཏེ། དཔེར་ན། ལོང་
བས་ལོང་བ་ཁྲིད་མི་ནུས་པ་བཞིན་ནོ་ སྙམ་ སྟེ། སྤོབས་པ་ཆེར་་་་་
བསྐྱེད་ཀྱི་སྒོ་ནས་ག ཟུན་ཕན་ཡར་རྒྱས་ཀྱི་མདུན་ལམ་ཚངས་ལ་མ་
ནོར་བ་དེ་ལྟ་བུ། ངང་བོ་ནས་གོམས་པའི་འདེགས་འཇོག་རེས་ཀྱིས་
སྤེལ་ན། ཁྱོད་ཀྱིས་འཆལ་བའི་སྤྱོད་ སྟངས་ཐམས་ཅད་ངང་གིས་
དག་ཅིང་། རྟག་ཆད་མཐའ་དང་བྲལ་བའི་སྔོན་ཐོན་དམ་པ་དང་།
མཁས་ལམ་དབུ་མའི་ལམ་སྲོལ་བཟང་བོར་ཕྱིན་པར་གོར་མ་ཆག་གོ་
ཞེས་ཁོ་བོས་མགྲིན་པ་གཟེངས་སུ་བཏེགས་ནས་སྨོས་པ་ལགས་སོ། །
སླད་ མར་ མི་ རིགས་ཀྱི་ཆོས་ དང་ རིག་ གནས་ ལ་ སློབ་ སྦྱོང་ ཕྲ་ཞིང༌།
ལེགས་ཉེས་ལ་བརྟག་དཔྱད་མེད་པ། གང་བཤད་བཤད་ཀྱི་རྗེས་སུ་
བརྒྱུགས་པའི་ན་གཞོན་ཆུ་སྣ་གར་འཁྲིད་ཀྱི་སྐོར་ལ་གླེང་བར་བྱ་བ་ནི།
དཔལ་ཆོས་ཀྱི་གྲགས་པས། མི་ཤེས་སྟོན་པར་བྱེད་པ་ལ། །འཁྲུལ་
བར་དོགས་པ་ཅན་རྣམས་ཀྱིས། །དེས་བཤད་ནན་ཏན་བྱ་བའི་ཕྱིར།
། ཤེས་ལྡན་འགའ་ཞིག་འཚོལ་བར་བྱེད། །དེ་ཕྱིར་དེ་ཡི་བསྒྲུབ་བྱ་རུ།
། གྱུར་བའི་ཡེ་ཤེས་རྣམ་དཔྱད་བའི། ། འདི་ཡི་སྲིན་པའི་གྲངས་
– 73 -



... • ང ༌ ༌ བ ་ ༌ ས་གཞི བཀ
， ཡ་
ir
ar
h
རྩ་བྱེ ན་ ་ང་། ངེད་ལ་འགའ་ཡང་ཉེར་མཁོ་མེད། ། བླང་དང་དོར་
བྱའི་དེ་ཉིད་ནི། ། ཐབས་བཅས་རབ་ཏུ་རིག་མཛད་པ། ། གང་དེ་
ཚད་མ་ཉིང་འདོད་ཀྱི། །ཐམས་ཅད་རིག་མཛད་མ་ཡིན་ནོ། །ཞེས་
པའི་ རྗོད་ བྱེད་ ཀྱི་ ཚིག་ གི་ འ གྲོས་ ལ་ བརྒྱུས་ ཏེ་ མཚོན་ པར་ བྱེད་ ན།
དེ་ཡང་བོད་མི་་་རིག་གནས་རིན་ཐང་དང་ཡར་རྒྱས་ སུ་ གཏོང་བའི་
བྱེད་ཐབས་དང་གཞན་དོན་མི་ཤེས་བཞིན་དུ་གཞན་ལ་ཉེས་བཤད་
ལོག་བཤད་མང་དུ་སྟོན་པར་བྱེད་པའི་དེང་སྐབས་ཀྱི་ཆེར་རློམ་འགའ་
ཞིག་མཆིས་པ་ལ། བོད་མི་རིགས་དང་མི་རིགས་ཀྱི་ཆོས་རིག་དཔལ་
འབྱོད་ ཡར་ རྒྱས་ སུ་ གཏོང་བའི་གྲོགས་པོ་ཡང་དག་དང་རྣལ་མར་
འཁྲུལ་བར་དོགས་པ་ཅན་གྱི་ན་གཞོན་པ་མི་རིགས་ཡར་རྒྱས་སུ་འགྲོ་
བའི་དོན་དུ་གཉེར་བ་རྣམས་ཀྱིས། ང་ཚོའི་ ཕ་མེས་ཡང་མེས་དེ་
དང་དེས་ལེགས་པར་བཤད་ཅིང་བཞག་པའི་ཟབ་རྒྱས་ཆོས་དང་རིག་
གནས་ཡུལ་སྲོལ་མི་གཤིས་སོགས་ཡར་རྒྱས་ཀྱི་བྱེད་ཐབས་གང་ལ་ནན་
ཏན་ཆེན་པོས་སློབ་སྦྱོང་ཞིབ་འཇུག་གིས་ཤེས་པར་བྱ་བའི་ཕྱིར་དུ།
རང་རང་ལ་ཚུལ་དེ་མ་ནོར་བའི་ལམ་ནས་སྟོན་ནུས་པའི་དམ་པ་སྟེ།
ཆོས་དང་རིག་གནས་ཀྱི་རིན་ཐང་ཤེས་པ། གསར་རྙིང་ཕྱོགས་ཞེན་
མེད་པར་བླང་དོར་འབྱེད་པའི་ཤེས་རབ་རྣོ་ཞིང་། མི་རིགས་གོང་
འཕེལ་དུ་གཏོང་བའི་སྟོབས་ནུས་ཆེ་བའི་ཤེས་ཡོན་ལྡན་པ་འགའ་ཞིག་
ནི། ང་ཚོའི་ཆོས་སྲིད་ཀྱི་མདུན་ལམ་ཁྲིད་པའི་གྲོགས་པོ་དང༌། སྤྱི་
ཚོགས་ཡར་རྒྱསསུ་གཏོང་བའི་དཔུང་གཉེན་དུ་འཚོལ་ བར་བྱེད་་་་་
དགོས་སོ། །དེ་ཕྱིར་འཚོལ་བའི་ཚུལ་ཡང་སྐྱེས་བུ་འདི་དག་ལ། མི་
རིགས་ཀྱི་ཆོས་སྲིད་ཡར་རྒྱས་སུ་ཕྱིན་པ་ལ་རེ་ལྟོས་ཟབ་པ་སུ་ཡིན་པ་དེ་
དང་དེ་ཡི་མངོན་པར་འདོད་པའི་བསྒྲུབ་བྱར་གྱུར་བའི་སྤྱི་ཚོགས་ཡར་
74 ལ



- • བསམ་གཞིགས་ཀྱི་འོས་གླེང . ཡ༌
རྒྱས་ཀྱི་ཐབས་ལམ་ཟབ་མོ་དང་ལེགས་ཉེས་ཀྱི་གནས་ལུགས་ཡེ་ནས་
ཤེས་པའི་བློ་གྲོས་བཟང་བོ་ཡོད་མེད་རྣམ་པར་དཔྱད་པར་བྱ་བ་ཡིན་
གྱི། ང་ཚོའི་གནས་བབ་ལ་དགོས་མཁོ་མེད་པ་འདི་ཡིས་སྲིན་པའི་
གྲངས་མཁྱེན་པ་ལྟ་བུ་དང་། ཆང་ཕོར་ཁའི་མི་རིགས་ལ་ཤ་ཚ་བའི་
ལབ་གླེང་སྟོང་བ་ལས་མེད་པ་དང་། སྲོལ་རྒྱུན་ལ་མཐའ་གཅིག་ཏུ་
དགག་བཞག་བྱེད་མཁན་ལྟ་བུ་སོགས་ནི། ངེད་ཅག་ཡར་རྒྱས་དོན་
གཉེར་ བ་ རྣམས་ལ་འ གར་ཡང་ཉེར་མཁོ་མེད་དོ། ། དེས་ན་མི་
རིགས་འདི་ ཉིད་ ཀྱི་ཆོས་སྲིད་ དཔལ་འབྱོར་ ཚན་རིག་ཡར་ རྒྱས་ སུ་
གཏོང་བའི་བླང་བྱ་དང༌། རྗེས་ལུས་ངན་རྐྱེན་དོར་བྱའི་དེ་ཉིད་
དང་ནི་དེ་དག་འགྲུབ་བྱེད་ཐབས་དང་བཅས་པ་མངོན་སུམ་གྱིས་རབ་
ཏུ་འཁྲུལ་བ་མེད་པའི་ ཚད་མ་དང་འདྲ་བས་ཆོས་དང་རིག་གནས།
དཔལ་འབྱོར་སོགས་ལ་སྣོན་ཤུགས་སྟེར་བའི་སྔོན་ཐོན་གྱི་གྲོགས་པོ་
བཟང་བོ་ཉིད་དུ་འདོད་ པ་ ཡིན་ པས། ང་ཚོས་མི་རིགས་འདིས་
བསྔགས་བརྗོད་ཀྱིས་བསྟེན་པར་བྱ་ཞིང་རྗེས་སུ་འབྲང་བའི་གནས་
དམ་པ་ཉག་གཅིག་ལགས་ཀྱི། ང་ཚོའི་སྤྱི་ཚོགས་ལ་གཏན་ནས་མི་
འཚམ་པ་དང༌། དུས་རབས་ཀྱི་འགྲོས་དང་མི་མཐུན་པ། དཔེར་
ན། རྙིང་བ་ཐམས་ཅད་ལ་འདམ་གསེས་མེད་པར་སྤང་བྱར་རློམ་པ་
ལྟ་བུ། དགོས་མེད་ཀྱི་ལྟ་བ་དང་ཉེར་མཁོ་མེད་པའི་བགྲོད་ལམ་
གསར་བ་ ཐམས་ ཅད་ རིག་པར་མཛད་པའི་རློམ་ པ་ ཅན་ རྣམས་ནི།
ཆོས་སྲིད་གཙུག་ལག་འཕེལ་བའི་དཔུང་གྲོགས་ཡང་དག་ཏུ་རྣམ་ཀུན་
འཛིན་ པར་བྱ་བ་མ་ཡིན་ནོ། ། ཞེས་སྙིང་ནས་དུངས་ པའི་ ལྷག་
བསམ་གྱི་བསྒོ་བར་བྱའོ། ། དེ་ཡང་བོད་མི་རིགས་ཆེན་པོའི་ཆོས་
དང་རིག་གཞུང་། འདས་ཟིན་ལོ་རྒྱུས་སོགས་ལ་བརྟག་དཔྱད་ཞིབ་
– 75 –



의
– · དུས་རབས་ཀྱི་བསམ་གཞིགས། - --
འཇུག་མེད་ཅིང་མི་ཤེས་བཞིན་དུ་སྲོལ་རྒྱུན་རྙིང་བ་ཐམས་ ཅད་སྣང་
མེད་རྩ་བརླག་ཏུ་གཏོང་དགོས་པར་འདོད་པའི་ལྟ་བ་ནོར་འཁྲུལ་ཅན་
གྱི་རིགས་དང་། བླང་དོར་དཔྱད་འཇོག་གང་ཡང་མེད་པར་རྙིང་བ་
ཐམས་ ཅད་ རྩ་བརླག་ ཏུ་ གཏོང་དགོས་པར་འདོད་ པའི་ ལྟ་བ་ནོར་
འཁྲུལ་ཅན་གྱི་རིགས་དང་། བླང་དོར་དཔྱད་འཇོག་གང་ཡང་མེད་
པར་རྙིང་བ་ཐམས་ཅད་མཁྲེགས་འཛིན་གྱི་མུན་ཁུང་གནས་སུ་འཆའ་
བ་རྣམས་ལ། དཔྱད་གླེང་ཟླ་བའི་འོད་སྣང་གི་རྩེད་དགའ་དངོས་
དོན་ཅི་རིགས་ཀྱི་སྒོ་ནས་སྦྱར་བའི་རྗེས་བརྩེའི་ལྷག་བསམ་ཟབ་མོའི་
འཛུམ་དཀར་གྱི་སྐྱེས་ཆུང་འདི་ཉིད། རྒྱང་རིང་སློབ་གྲྭ་ཆེན་མོ་
སོགས་ནས་ངེས་དོན་དམ་པ་འགའ་ཞིག་གིས། འདི་ལྟར་མར་མེ་
རླུང་གིས་བརྡབས་ན་འཛུམ་དམུལ་དམུལ། བཤོས་ཁྱི་ཡིས་ཟོས་ན་
འཛུམ་དམུལ་དམུལ། ལྐུགས་པའི་རྟུལ་ཞུགས་བཟུང་ནས་སྡོད་པ་
ནི་གནས་མིན་ཚོད་ཀྱི་ཆབ་ཤོག་ཕེབས་པ་སོགས་ཀྱིས་ཀྱང་ཀུན་ནས་
བསླངས་ཏེ། ང་ཚོའི་ཆོས་སྲིད་རིག་པའི་སྙན་གྲགས་ལ་དམའ་ཕབ་
དང་ངན་གྱི་ཆོ་ལོ་འདོགས་མཁན་ཚོར། བོས་པའི་ལན་ལ་ཨ་ལན་
ཞིག་ གི་ཚུལ་དུ་མངོན་པར་འདུ་བྱས་སོ། ། ཕན་ པའི་བདུད་རྩི་
རྟོགས་ན་ཡི་རང་དང་། ། གནོད་པའི་མཚོན་དུ་སྨྲ་ན་དེ་བསད་ཀྱང་
དགའ་བ་ཡོད། ཁྲོ་འཛུམ་འགྱུར་བག་ངོམ་པའི་ གར་ སྟབས་དང་
བསྟུན་ཏེ། ལུང་རིགས་གནམ་ལྕགས་འབར་བའི་ལེགས་བཤད་ཀྱི་
རྔ་སྐད་མཐོན་པོར་རྡུང་བ་ལ་འཇིགས་པ་ཅི་ཡང་མི་སྣང་བའི་ཕྱིར་རོ།
། ཞུ་སྙིང་། སྤྱིར་བོད་ཆེན་པོའི་ཆོས་དང་རིག་གཞུང༌། སྤྱི་ཚོགས་
འཕེལ་རྒྱས་བྱེད་པ་སོགས་ང་ཚོ་ཚང་མའི་ཐུན་མོང་གི་གལ་འགངས་
ཆེ་ལ་དགོས་པས་གཏུག་པའི་བླང་བྱ་ཉག་གཅིག་ཡིན་པས། གསར་
མཁལ 76 -
\
R



ཡ- བསམ་གཞིགས་ཀྱི་འོས་གླེང. -
རྙིང་ ཕྱོགས་ཞེན་དང་། ཡར་འཐེན་མར་ འཐེན་ གྱི་ ཆགས་ སྡང་།
རྟག་ཆད་མཐའ་ལྷུང་གི་འཐེན་འཁྱེར་གྱིས་རྒུད་མུས་སུ་གཏོང་བའི་ཁ་
མཆུ་རྩོད་གླེང་སོགས་ཅི་་བྱེད་པར། ཕན་ཚུན་གྱི་ཤེས་རྒྱ་མཐུན་སྡེབ་
དང་ཉམས་མྱོང་བརྗེ་སྔོ་ར། ཆད་གསབ་ཁ་སྐོང་། ལེགས་ཆ་ནང་
འདྲེན། གནའ་དེང་ རིག་གནས་ཉིང་བཅུད་འགྲན་བཞིན་དར་་་
སྤེལ་བྱེད་པ་སོགས་ལ། སློབ་སྦྱོང་ཞིབ་འཇུག་གི་སྒོ་ནས་ཐམས་ཅད་
ཀྱིས་ སྟོབས་དང་ནུས་པའི་རྡོག་རྩ་གཅིག་སྒྲིལ་དང་དཔུང་བ་མཉམ་
གཤིབ་ཀྱི་ཚུལ་དུ་བོད་མི་རིགས་ཀྱི་ཆོས་སྲིད་གོང་འཕེལ་དུ་གཏོང་
བའི་ཐབས་ཤེས་ཁེ་ཕན་མྱུར་མོའི་བྱེད་ཐབས་འཚོལ་བ་སྙིང་ནས་ཞུ་
ཞུའོ། ། སྨྲས་པ། དཔྱད་མོལ་གཏམ་གྱི་ཡང་ཞུན་ཉར་བའི་སྐྱེས།
། རྗེས་བརྩེའི་འཛུམ་༌་་ཤེས་རབ་གྲོགས་ཀྱིས་ཕུལ། ། ད་དུང་ཚུལ་
གསུམ་རྣོན་ ལྡན་ མད འ་ མོའི་ རྟགས། ། ལྷག་བསམ་ སྟོབས་ཀྱིས་་
འཕེན་ལ་ཐག་ཐོགས་ཅི། །ལེགས་པར་སེམས་ན་གཏམ་གྱི་བདུད་རྩི་
སྟེ། །སྙིང་གི་ཀུན་རྨོངས་རིད་པའི་གསོས་སུ་ལོངས། །རྗེས་འཛིན་
ལུང་རིགས་བརྒལ་བརྟགས་ཟླ་བའི་འཛུམ། ། རྣམ་དཔྱོད་དཀྱིལ་
འཁོར་ཡངས་པའི་ཀློང་དུ་གཏམས། ། ཕུགས་མེད་ལྟ་བའི་མུ་ལ་
སྟེགས་འཆའ་བའི། ། མུན་པའི་བྲན་ལ་དབང་བའི་སྐྱེ་བོ་ཚོར། །
རྨོངས་བྱེད་བུད་ཤིང་འཇོམས་ལ་སྒྲོན་པའི་མེ། ། སྙིང་རྗེ་མར་གྱིས་
བྱས་པའི་རམ་འདེགས་ཉིད། །ངག་རིག་བརླང་སྤྱོད་འགྱུ་ཡང་ཕན་
པའི་ཕྱིར། །གཟས་པའི་གྲོགས་ལ་ཕོག་ཐུག་མེད་པར་མཛོད། །
སོར་མོའི་སྟངས་སྟབས་བསྒྱུར་བའི་ལེགས་བྱས་རྣམས། ། དེ་དེར་
ཀུན་ཕན་ཟླ་བའི་འཛུམ་དུ་སྨོན། ། ཞེས་སྡི་ཚ་མུན་འཇོམས་སྒྲོན་མེ་
འམ་སྦྱིན་པ་དར་རྒྱས་དང་དབྱངས་ཅན་སྒེག་པའི་རྡོ་རྗེ་སོགས་ཀྱིས་
— 77 -



• དུས་རབས་ཀྱི་བསམ་གཞིགས། ·
འབོད་པས། ཉིས་སྟོང་ལོའི་ ས་ ག་ ཟླ་ བའི་ གྲལ་ཚེས་ཉེར་དྲུག་ལ་
མཇུག་གྲུབ་པར་དགེའོ། ། །
ཁཡབ་
78 །



- . བསམ་གཞིགས་ཀྱི་འོས་གླེང . ཡ
ཞི་བདེའི་ས་བོན་འཚོལ་བའི་སོ་ནམ་པ་ཞིག་གི་
བསམ་གཞིགས།
བཤད་སྒྲུབ།
ཕྲ་ཡང་མ་འདྲེས་གཟིགས་པའི་ཚན་རིག་མཁན། །
རྫུན་བསླུའི་ཨི་ཁུང་མེད་པ་ལེགས་གསུང་ཆོས། །
ཡ་རབས་གཤིས་ལེགས་སྤྱོད་བཟང་འདུས་པའི་སྡེ། །
གཏན་གྱི་སྐྱབས་སུ་གོ་ཡང་རྨོངས་དད་མིན། །
འདི་ལྟར་སྔོན་བསུ་བྱེད་པ་ནི། ཡ་རབས་དམ་པའི་རྗེས་ཤུལ་ལ་
བརྩི་མཐོང་གཙིགས་ཆེན་བྱེད་པ་ལས། བྱུང་རྒྱལ་དུ་སྨྲ་བའི་ཕོ་ཚོད་
དང་སྙིང་སྟོབས་ཅི་ཡང་མེད། དེ་ལྟ་ནའང་། རང་ཉིད་ཀྱི་ལྟེ་ཁྲག་
གང་གི་གནས་སུ་གཏོར་བའི་མིའི་རིགས་དང་སྤྱི་ཚོགས་ཀྱི་འགྲོ་སྟངས་
ཡག་པོ་དང་བསྟུན་ཏེ། རང་དོན་ཆེས་ཆེར་མི་གཉེར་ཞིང་གཞན་དོན་
སྒྲུབ་པ། ཤེས་མཐོང་ཟུང་གི་རྒྱ་ཡངས་པ། ངག་ཚིག་དྲང་བོར་སྨྲ་
ཞིང་གཞན་ལ་བསྟན་རྩེ་བ། འབངས་དང་ཚོགས་པར་ཤ་ཞེན་ཆེ་བ།
ཁ་ཞེ་ལྟག་སྤྲོད་དུ་ སོལ་བའི་ཕྱོགས་རིས་ཀྱི་ཆ་མེད་པ། ཟས་གོས་
ངན་ངོན་སོགས་ཀྱི་འཚོ་བར་བསྟེན་ཅི་ཐུབ་ཀྱིས་རང་གཤིས་བཟང་བོ་
དང་མི་ཚེ་ཆོས་ཀྱིས་ཟད་པར་བྱེད་རྒྱུ་ནི། ང་དང་ངའི་གྲོགས་པོ་
དག་གི་གཤིས་ཀ་ཉག གཅིག་རེད། ཞེ་ཕངས་པ་ལ། སྲོལ་རྒྱུན་གྱི་
བག་ཆགས་ རྙིང་བའི་ མངལ་ཁུར་ལས། གསར་བྱུང་གི་བུ་ཕྲུག་་་
འཚར་ལོངས་བྱུང་ཡོད་པ་དངོས་སུ་གྲུབ་ནའང༌། གསར་བྱུང་བུ་
ཕྲུག་གིས་ཆེད་དུ་བགྲད་པའི་སྡང་མིག་དེ། སྔོན་སྲོལ་ཨ་མའི་ཞལ་
— 79



– • དུས་རབས་ཀྱི་བསམ་གཞིགས། • --ས་
ལ་རྣོ་བ་སེམས་ཚེ་ལྷག་བསམ་གྱི་ཐང་དཀར་རྒོད་པོའི་གཤོག་འགྱུར་
མཁའ་དབྱིངས་སུ་བརྐྱངས་ཏེ་བདེན་གཏམ་ གྱི་རོལ་མོ་སྤྲིན་དཀར་
ཀློང་ནས་མི་འཁྲོལ་རང་དབང་ཅི། །
རྙིང་ཞེན་རེ་འགས་གསར་བྱུང་ཐན་ལྟས་བསྒོམས། །
གསར་ཞེན་ཕལ་གྱིས་སྲོལ་རྒྱུན་རྨོངས་དད་སེམས། །
གཟུར་གནས་དྲང་བདེན་ཅན་གྱི་རྟོག་ངོ་རུ། །
འདི་གཉིས་ཕྱོགས་ཆད་མེད་པའི་མ་བུར་ངེས། །
ཞེས་པ་འདི་ནི་ཐོག་མའི་གཏམ་བརྗོད་དང་འབྲེལ་བའི་བར་སྐབས་ཀྱི་
སྲོང་ཚིག་གོ །
འདིར་གླེང་བར་བྱ་བ་ནི་། དེང་རབས་ཀྱི་བསམ་པའི་འཁྱེར་
སོ་ལ་གཞིགས་ཏེ་བདེན་པ་བདེན་དོན་གྱིས་ཞི་བདེའི་ས་བོན་འཚོལ་
བ་ལ། ཞི་བདེ་ཞེས་པའི་ངག་སྦྱོར་འདི། འཆད་པ་པོ་ཞིག་གིས་
འཆད་པའི་ཚེ་འཆད་པར་སྤྲོ་བ་དང༌། ཐོས་ པ་པོ་ཞིག་གིས་ཐོས་
པའི་ཚེ་ཐོས་པར་སྤྲོ་བ་ཞིག་ཏུ་ངེས་ཀྱང་། འདིའི་རྒྱུ་སྒྲུབ་པ་ལྷུར་
ལེན་བྱེད་མཁན་ནི་ཉིན་སྐར་ལས་ཀྱང་དཀོན་པའི་ཚོད་དུ་སྣང་ངོ༌།
། དེས་ན་ང་ཚོ་སུ་དང་གང་ཞིག་ཡིན་རུང་། རང་རང་འཚོ་བའི་
གནས་སྟངས་ཡག་པོ་ཞིག་དང་ལྷིང་འཇགས་ཀྱི་ཞི་བདེའི་འཚོ་གནས་
རྣལ་མ་ཞིག་འཐོབ་དགོས་ན་ངེས་བར་དུ་དེའི་རྒྱུ་སྒྲུབ་དགོས་པ་ནི།
ང་དང་ངའི་གྲོགས་པོ་ཀུན་གྱིས་འཁུར་འོས་པའི་ཁུར་རོ། ། ཐོག་
མར་ཞི་བདེ་ཞེས་པ་འདི་གཞན་ནས་བཙལ་ཏེ་སྟོན་རྒྱུ་ཞིག་མིན་པ་ནི་
ཤེས་ཚོད་རེད། འོ་ན་ཞི་བདེ་ཞེས་པ་དེ་གང་ལ་ངོས་འཛིན་ཞེ་ན།
གནས་སྐབས་སུ་མི་འདོད་པའི་ཉེར་འཚེ་མཐའ་དག་ཞི་ཞིང་ལེགས་
ཚོགས་ ཐམས་ ཅད་ ཡིད་ བཞིན་ དུ་ འགྲུབ་ པའི་ བདེ་ བ་ ཞིག་ དང་།
ས་སམ 80 ཡ་



- • བསམ་གཞིགས་ཀྱི་འོས་གླེང. -
མཐར་ཐུག་ཐར་བ་དང་ ཐམས་ ཅད་མཁྱེན་པ་ཐོབ་པ་ལ་གེགས་སུ་
གྱུར་ བའི་ སྒྲིབ་པ་ཀུན་དང་བྲལ་བའམ་ཞི་བའི་ཡོན་ཏན་ལ་ མངའ་
བརྙེས་པའི་བདེ་བ་མཆོག་ལ་ངོས་འཛིན་དགོས་པ་ཡིན། དེ་ཡང་
སེམས་ཞི་བའམ་སེམས་འདུལ་དགོས་པ་ཞིག་ལ་ངོས་འཛིན་པ་ལས།
ཕྱི་རོལ་ཡུལ་གྱི་གཟུགས་སྒྲ་ལ་སོགས་པའི་འདོད་ཡོན་ལ་རྩོད་སྒྲུབ་
དང་བརྩོན་ལེན་བྱེད་པ་ལས་བྱུང་བ་ཞིག་གཏན་ནས་མིན། དེ་བས་
ཀྱང་། རྒྱལ་ ཁབ་དང༌ རང་སྒེར་ གྱི་མངའ་ཁོངས་སྲུང་སྐྱོབ་ལ་ཁ་
གཡར་ཏེ་དམག་མིས་གོ་མཚོན་འགྲན་བསྡུར། མེ་ཤུགས་དང་རྫས་
ཤུགས་ལ་བརྟེན་པའི་ འ ཕུར་མདའ་དང་འབར་མདེའུ། དུག་་་་་་
རླངས་དང་ནད་འབུ་ཕྲ་རབ་བསྒོས་པའི་རྡུལ་ཕྲན་མཚོན་ཆ་སོགས་
བཟོ་བསྐྲུན་བྱེད་པ་ལས་བྱུང་བ་ནི་དེ་བས་ཀྱང་མིན་པར་གོ་སྟེ། དེ་
དག་གིས་རང་གཞན་གཉིས་ཀ་མི་བདེ་བར་བྱེད་པའི་རྒྱུར་མ་གཏོགས་
ཞི་བ་དང་བདེ་བའི་རྒྱུར་འགྱུར་ཐབས་ཡེ་ནས་མེད། དེར་མ་ཟད།
རང་ལ་གཉེན་ཉེ་ ཕ་འཛོམས་མ་འཛོམས་དང་། ཕུ་ནུ་མིང་སྲིང་།
སྙིང་དང་འདྲ་བའི་མཛའ་མཐུན་གྱི་གྲོགས་པོ། བུ་དང་བུ་མོ། ཚ་
བོ་ཚ་མོ་སོགས་མང་པོ་ཞིག་ཡོད་ཀྱང་ཐ་མར་འབྲལ་དགོས་པ་ལས་
བདེ་བ་མེད་པ་ནི། དཔེར་ན། སྐྱེ་བོ་མཐོ་དམན་སུ་འདྲ་ཞིག་ཡིན་
རུང༌། སྐྱེ་འཆི་དང་སེམས་ལ་རང་དབང་ཐོབ་པ་ཞིག་མིན་ཕྱིན།
སྐྱེ་རྒ་ན་འཆི་གསུམ་དང་། དགྲ་སྡིག་པ་དང་འཕྲད་པ། གཉེན་
ཡིད་འོང་དང་བྲལ་བ། འདོད་པ་བཙལ་ཀྱང་མི་རྙེད་པ། མི་
འདོད་པ་ཐོག་ཏུ་འབབ་པ་སོགས་ཀྱི་སྡུག་བསྔལ་འབྱུང་བཞིན་པ་ཤེས་
ཚོད་རེད། གཞན་ཡང་ཟག་བཅས་ཀྱི་དངོས་པོ་ཟས་གོས་དང་རྒྱུན་
ཆ། དངུལ་དང་ཡོ་བྱད། གནས་ཁང་སོགས་ནམ་མཁའི་མཛོད་
-- 81 ཁམས



ཡ-. • དུས་རབས་ཀྱི་བསམ་གཞིགས། • ཁ་
ལ་ དབང་ཡང་། རང་ ཉིད་ མ་ ཤི་ཚུན་ཆད་དུ་ གཅིག་ གཅིག་ ལ་་་་་
གཏམ་བརྗོད་ངན་སྨྲས་འབྱུང་བཞིན་པའི་སྡུག་བསྔལ་དང༌། ཐ་
མར་འབྲལ་ དགོས་ པའི་ཚེ་ནའང་ རང་ ཉིད་འཆི་ མི་ ཐུབ་ པའི་ སྡུག་
བསྔལ་གྱི་རྒྱུར་འགྱུར་བར་མ་ཟད། ཤི་བའི་རྗེས་ སུའང་གཉེན་ཉེ་
ནང་ཕན་ཚུན་ལ་མཚོན་གྱིས་འདེབས་པ་དང་སྲོག་འ ཕྱོག་པ་ལ་སོགས་
པའི་ལས་ལ་ཞུགས་པའི་སྡུག་བསྔལ་མྱོང་བཞིན་པ་མིག་མཐོང་དངོས་
ཐོས་རེད། དེར་མ་ཟད། ནང་བསམ་པ་བརྩེ་སེམས་དང་ལྷག་
བསམ་གྱིས་མ་ཟིན་པའི་ཤེས་ཡོན་ཅན་དང་ལག་རྩལ་ཅན། ཐོབ་
དང་གོ་ས་ཅན་དེ་དག་ཀྱང་རང་རང་གི་གར་སྟེགས་སུ་ཁེངས་དྲེགས་
ཀྱིས་འགྱིང་བཞིན་བཞད་གད་ཆེན་པོས་བརྙས་སྨོད་དང་ཕྲག་དོག་གི་
ཚོར་སྣང་གཞན་ལ་བསྟབས་ཀྱང་མ་ཚིམ་པའི་སྡུག་བསྔལ་ལས་གཞན་
གོ་གནས་བརྩད་ཀྱང་མཐོ་དམན་ཤོར་བའི་སྡུག་བསྔལ་བ་སོགས་ལས་
བདེ་བའི་གོ་སྐབས་འབྱུང་མི་སྲིད་པ་ནི་མངོན་གསལ་རེད། དེའི་
ཕྱིར། ང་ཚོ་སུ་ཡིན་ཡང་སེམས་ལ་ལྷིང་འཇགས་ཀྱི་བདེ་བ་ཞིག་
ཐོབ་དགོས་ན། ངེས་པར་དུ་སེམས་འདུལ་དགོས་པ་ནི། མདོ་
ལས། སེམས་འདུལ་བ་ནི་ལེགས་པ་སྟེ། །སེམས་འ དུལ་བ་ནི་བདེ་
བ་འདྲེན། ། ཞེས་འཇིགས་པ་མེད་པའི་བཀའ་ལུང་འདི་ལས་གཞན་
ལུང་སྣ་ཚོགས་འདྲེན་པ་ལ་དགོས་པ་ལྷག་པོ་མེད་པའི་ཕྱིར་རོ། །
འོ་ན་སེམས་ཀྱི་གླང་བོ་འགུག་པའི་ཐབས་ལམ་གྱི་ལྕགས་ཀྱུ་ལྟ་བུ་གང་
ཞེ་ན། ཚད་མ་ཀུན་བཏུས་ལས། ཚད་མར་གྱུར་བ་འགྲོ་ལ་ཕན་
བཞེད་པ། ། སྟོན་པ་བདེ་གཤེགས་སྐྱོབ། ། ཅེས་གསུངས་པ་
ལྟར། འཇིག་རྟེན་དང་འཇིག་རྟེན་ལས་འདས་ པའི་ ཕྱི་ནང་གི་་་
དངོས་པོ་མཐའ་དག་མ་འདྲེས་པར་མཁྱེན་བཞིན་གཏན་ལ་འབེབས་
--- 82 -
R (7)



- • བསམ་གཞིགས་ཀྱི་འོས་གླེང	-
པའི་ཚན་རིག་མཁན་པོའམ། ལྟ་བ་རྟེན་འབྱུང་དང་སྤྱོད་པ་འཚེ་
མེད་སོགས་ཐབས་སྣ་ཚོགས་ཀྱི་སྒོ་ནས་གདུལ་བྱ་རྣམས་གྲོལ་ལམ་ཟབ་
མོར་འཁྲིད་པའི་དེད་དཔོན་ཆེན་པོ། ཚད་མའི་སྐྱེས་བུ་སྟོན་པ་བདེ་
གཤེགས་ སྐྱོབ་པ་ མཆོག་ གི་ ཚད་ མའི་ གསུང་གི་ངང་ཚུལ་ ཉིད་ལས་
གཞན་མེད་དེ། མདོ་ལས། སྡིག་པ་ཅི་ཡང་མི་བྱ་ཞིང་། ། དགེ་
བ་ཕུན་སུམ་ཚོགས་པར་སྤྱད། ། རང་གི་སེམས་ནི་ཡོངས་སུ་འདུལ།
། འདི་ནི་སངས་རྒྱས་བསྟན་པ་ཡིན། ། ཞེས་གསུངས་སོ། །
སྨྲས་པ།
བརྩེ་བྲལ་སྟོབས་ནུས་ལྡན་ལ་གཞན་ཕན་མེད། ། །
འཕྲུལ་དང་རྫས་མཚོན་དར་ཡང་ཞི་བདེ་མེད། །
ཕུ་ནུ་མིང་སྲིང་འཛོམས་ཀྱང་ལྷིང་འཇགས་མེད། །
སེམས་གླང་འགུག་ལ་དམ་ཆོས་ལྕགས་ཀྱུ་ཉིད། །
གཉིས་པ། ལྷིང་འཇགས་ཀྱི་ཞི་བདེའི་རྒྱུའི་གཙོ་བོ་ལ་སྙིང་རྗེ་ཉིད་
མེད་མི་རུང་བར་གླེང་བ་ལ། དེང་གི་དུས་འདིར། ཚན་རིག་ཡང་
རྩེར་སོན་པ་རྣམས་ཀྱིས་འཇིག་རྟེན་གྱི་བྱ་དངོས་སྣ་ཚོགས་ལ་ལྟ་རྟོག་
དང་ཞིབ་འཇུག་ཅི་ཙམ་བྱེད་ཀྱང་ཕྱི་ནང་གི་དངོས་པོའི་གནས་ཚོད་
རགས་པ་ཙམ་ལས། ཚན་རིག་ལ་ཕན་ནུས་ངེས་ ཅན་ཞིག་ སྟེར་
བཞིན་ཡོད་ པའི་ སངས་ རྒྱས་ཆོས་ལུགས་ཀྱི་རྗེས་ སུ་ཆོད་མི་ཐུབ་པ་
ཤེས་ཚོད་རེད། ཡིན་ནའང༌། ཆོས་དང་ཆོས་མིན་གྱི་ཁྱད་འབྱེད་
མི་ ཤེས་ པའི་ རང་ རིགས་ ཀྱི་ ཞིབ་ འཇུག་ སློབ་ མ་ རེ་ འགའ་ དང་།
ནང་ཆོས་ལ་ཞིབ་འཇུག་གནང་མཁན་ཡིན་ཟེར་བ་རེ་གཉིས་ཀྱིས་ནང་
རིག་པར་ཞིབ་དཔྱད་བྱེད་པར་ཕར་ཟད། དཔེ་ཀློག་ཙམ་ཡང་ཕལ་
ཆེར་བྱས་མེད་པའི་མཚོན་རྟགས་མངོན་གསལ་ཅན་ཁག་གཅིག་གིས་
= 83 --



ཨ- • དུས་རབས་ཀྱི་བསམ་གཞིགས། • མ
རང་ཉིད་ཀྱིས་ མི་ རིགས་གཞན་པའི་ སྐད་ དང་ སྐད་ཡིག་རེ་ཕྱོགས་
མཐོང་ཙམ་གྱིས་ཁེངས་བློས། རྙིང་བའི་རིག་ སྲོལ་ མཐའ་དག་་་་
མཆིལ་ལུད་ལྟར་ཕྱག་དར་ཁྲོད་དུ་འཕེན་དགོས་པ་དང་། གསར་
བྱུང་མཐའ་དག་རིན་ཆེན་གྱི་ནོར་ ལས་ ལྷག་ པར་ གཅེས་ གཉེར་ བྱ་
དགོས་ཞེས་པའི་རྩོམ་ཡིག་དང་གཏམ་བཤད་སྤེལ་བ་དང་། སངས་
རྒྱས་ཆོས་ལུགས་ནི། ཀླད་རྙིང་རྒན་ཤེས་ཕོ་མོ་དང༌། ཤེད་མ་རྒྱས་
པའི་བྱིས་པ། དབང་བོ་སྐྱོན་ཅན་རྣམས་ཀྱིས་ཆེད་དུ་གཉེར་བར་བྱ་
བའི་ལས་ཀར་བསམ་ཞིང་། སངས་རྒྱས་ཆོས་ལུགས་ལ་རྨོངས་དད་
དུ་བཟུང་ནས་ཆོས་ལ་ལོག་བཤད་དང༌། རྒྱུ་མཚན་ཅི་ཡང་མེད་
པར་འཆལ་གཏམ་སྣ་ཚོགས་བསྒྲགས་ཏེ། སངས་རྒྱས་ཆོས་ལུགས་
ནི་བོད་མི་རིགས་ཀྱི་དཔལ་འབྱོར་རིག་གནས་སོགས་ཡར་རྒྱས་སུ་འགྲོ་
བའི་གེགས་རྡོ་ལྟ་བུ་རེད་ཅེས་ཐན་བྱ་འུག་པའི་སྐད་ངན་བྲག་ལ་ཆ་བ་
དེ་དག་ལ་བསྙད་པར་བྱ་བ་ འདི་ཡོད་དེ། རྣ་བར་གཟན་པའི་་་
འཆལ་གཏམ་དེ་དག་མི་འཐད་པར་ཐལ། ལྷིང་འཇགས་ཀྱི་ཞི་བདེ་
རྣལ་མ་ཞིག་ཐོབ་དགོས་ན། རྙིང་སྲོལ་ ནང་ན་ནོར་བུ་ལས་ཀྱང་
ཆེད་གཉེར་བྱེད་དགོས་པ་དང༌། གསར་བྱུང་ནང་ན་མཆིལ་ལུད་
ལས་ཀྱང་ཞེན་ལོག་ངེས་པ་ཡོད་པའི་ཕྱིར་ཏེ། ཁྱེད་ཅག་གིས་རྙིང་
བའི་གྲས་ སུ་ངོས་ བཟུང་ ཟིན་ པའི་བྱམས་ སྙིང་རྗེ་དང་ གཞན་ ཕན།
བྱང་ཆུབ་ཀྱི་སེམས་དང་ལས་འབྲས་སོགས་ཞི་བདེའི་སྲོག་རྩར་མ་སོང་
བ་མེད་པའི་ཕྱིར་ཏེ། སྤྱོད་འཇུག་ལས། འཇིག་རྟེན་བདེ་བ་ཇི་
སྙེད་པ། །དེ་ཀུན་གཞན་བདེ་འདོད་ལས་བྱུང༌། །འཇིག་རྟེན་སྡུག་
བསྔལ་ཇི་སྙེད་པ། ། དེ་ཀུན་བདག་བདེ་འདོད་ལས་བྱུང༌། ། ཞེས་
གསུངས་ པའི་ཕྱིར་དང་། ཐེག་ པ་ཆེན་པོ་མདོ་སྡེ་རྒྱན་ལས་ཀྱང་།
– 84 —-



--- • བསམ་གཞིགས་ཀྱི་འོས་གླེང… --
དང་པོ་རྩ་བ་ཐ་མ་འབྲས་མཆོག་ལྡན། ། འདི་ནི་སྙིང་རྗེ་ལྗོན་ཤིང་
ཆེན་པོ་ཡིན། ། ཞེས་དང་། ཡང་དེ་ཉིད་ལས། བརྩེ་དང་ལྡན་
པའི་སྙིང་རྗེ་སྦྱིན་པ་དང་། ། ལོངས་སྤྱོད་དང་ནི་དེ་ལས་བྱམས་པ་
དང༌། ། རྗེས་སུ་བཟུང་བས་བསྐྱེད་དང་དེ་ཡིས་མཐུས། །བྱམས་
པའི་བདེ་བ་རྟག་ཏུ་འཕེལ་བར་འགྱུར། །ཞེས་གསུངས་པ་འདི་དག་
ལ་དཔྱད་ པ་རེ་ མ་ བཏང་ངམ། རིགས་པས་ཀྱང་གྲུབ་པ་ཡིན་ཏེ།
དཔེར་ན། ཉེ་སྔོན་ཨ་རུའི་ནང་ཁུལ་དུ་འཇིགས་བསྐུལ་རིང་ལུགས་
པས་རྒྱུ་དངོས་ལ་གཏོར་སྐྱོན་ཚབ་ཆེན་བཏང་སྟེ་མི་གྲངས་སྟོང་ཕྲག་
མང་པོ་ཤི་རྨས་ཐེབས་སུ་འཇུག་མཁན་དེ་ལ་སྙིང་རྗེ་དང་གཞན་ཕན་
སོགས་མེད་པ་མངོན་སུམ་དང་། མི་ཚེ་ཆུ་འ ཕྲོག་གསོད་གསུམ་ལ་
བསྟིམ་པའི་ཆོམ་རྐུན་པ་དག་གི་ཉེ་ སར། ཕ་རོལ་ལ་རྒོལ་མི་ཐུབ་
པའི་འབྱོར་ཕྱུག་ལྡན་པའི་ཁྱིམ་ཚང་གི་མི་ཕྱུགས་ཀུན་ལ་ལྷིང་འཇགས་
ཀྱི་བདེ་བ་ཡོད་མེད་ལ་དཔྱད་མི་དགོས་པ་དང་། ས་རྩོད་ཆུ་རྩོད་
སོགས་ཀྱི་ཆེད་དུ་དམག་འཁྲུག་དང༌། སྡེ་འཁྲུག་བྱེད་སྐབས་སུའང་
ཕན་ཚུན་བདེ་བ་ཕྲན་བུ་ཙམ་ཡང་འབྱུང་མི་སྲིད་པ་དང་། ཕན་
སེམས་དང་བྲལ་བའི་འཕྲོད་བསྟེན་པ་དང་། གཤག་བཅོས་པ་དག་
གིས་མིག་སྔར་ལྐོག་དངུལ་སྤྲོད་རྒྱུ་མེད་པའི་དབུལ་བོ་ནད་ཀྱིས་འཆི་
བར་ཐུག་པ་ལའང་བདེ་བ་ཅི་ཡོད་བསམ་ན་ཤེས་པ་དང་། སློབ་
ཡོན་ཤིན་ཏུ་ལྕི་བའི་སློབ་གྲྭའི་དགེ་རྒན་དག་གི་མདུན་ས་ནའང་སློབ་
ཡོན་སྤྲོད་རྒྱུ་མེད་པའི་བྱིས་པ་བློ་རིག་རྣོ་ཞིང་། རིག་པའི་གནས་ལ་
སྐོམ་པ་ཆུ་འདོད་ལྟར་གྱུར་ནའང་སེམས་ཀྱི་སྡུག་བསྔལ་ཉིད་ལས་
འགོང་ཐབས་མེད་པ་འདི་དང༌། འཇིག་རྟེན་གྱི་མ་རུ་གྱུར་ནའང་།
རྐྱེན་ ཕྲན་ ཙམ་ གྱིས་ རང་ ཉིད་ གཤག་ བཅོས་ བྱེད་ དུ་ བཅུག་ ནས།
- 85 -



— • དུས་རབས་ཀྱི་བསམ་གཞིགས། ·
མངལ་ཆགས་ཕྲུ་གུ་དམར་འདོན་བྱས་ཏེ་བསད་པ་དང་། དུག་སྨན་
སྦྱར་ཏེ་མངལ་ ལས་འཆི་ལྟུང་བྱེད་དུ་བཅུག་ པ། རང་གི་ ཤ་ལས་
ཆད་པའི་བུས་པ་སྙོར་སྐྱོང་མི་བྱེད་པའི་ཁར་གྲང་བསྲེགས་བཙོངས་
གསུམ་ གྱིས་ འཆི་ བ་ ལ་ སྦྱོར་བར་བྱེད་ པ་ མངོན་ སུམ་ དུ་ བྱུང་དང་་་་
འབྱུང༌ བཞིན་ པ་ འདི་ དག་ ཐམས་ ཅད་ སྙིང་ རྗེ་ དང་ གཞན་ ཕན།
བྱང་ཆུབ་ཀྱི་སེམས་དང་བྲལ་ཞིང་ལས་འབྲས་མི་བསམ་པ། ཧམ་
ཤེད་དང་སྒེར་སེམས་ཆེ་བ་སོགས་ལས་བྱུང་བ་འདིས་གནོད་པར་མ་
གྱུར་གྲང་། གལ་ཏེ་འདི་དག་ལ་སྙིང་རྗེ་སོགས་ལྡན་པར་གྱུར་ཡོད་
ཚེ་དེ་ལྟ་བུའི་སྡུག་བསྔལ་བར་གྱུར་དོན་མེད་པའི་ཕྱིར་རོ། ། མཐར་
ཐུག་ཞི་བ་མཆོག་གི་བདེ་བ་ཐོབ་པ་ལའང་སྙིང་རྗེ་ཉིད་ངེས་པར་དུ་
དགོས་ལུགས་མདོ་རྒྱུད་བསྟན་བཅོས་དག་ལས་ལན་གཅིག་མིན་པར་
གསུངས་ཀྱང་། འདིར་འགོད་པ་ལ་ངལ་བ་མ་བྱས་པ་ནི། ཇི་སྐད་
དུ། ལེགས་བཤད་མཁས་པའི་བློ་གྲོས་ཀྱིས། །གོ་ཡི་བླུན་པོས་དེ་ལྟ་
མིན། ། ཉི་མའི་འོད་ཟེར་ཤར་བ་ན། ། འབྱུང་བོའི་བྱ་རྣམས་ལོང་
བར་འགྱུར། ། ཞེས་འབྱུང་བ་ལྟར། ནང་རིག་པའི་ཕྱོགས་ཙམ་
ཡང་མ་མཐོང་ཞིང༌། ལོག་ལྟས་མི་ཚེ་དོན་མེད་དུ་བསྐྱལ་བ་ཁྱེད་
ཅག་དང་ཁྱེད་ཅག་འདྲ་བ་དག་ལ་གོས་ཀྱི་ཁ་དོག་དམུས་ལོང་ལ་སྟོན་
པ་ལྟ་བུའི་དཔེར་སོང་འདུག་པས་དོན་འདི་ལ་སྙུག་གུ་ལག་ཏུ་འཆང་
བར་མི་སྤྲོའོ། །
སྨྲས་པ།
མིང་སྐམ་འཛིན་བྱང་ངོམས་པའི་སློབ་བུ་འགས། ། །
རྙིང་སྲོལ་ཐམས་ཅད་མཆིལ་ལུད་ལྟར་མཐོང་ཡང་། །
གཙུག་ཕུད་རླུང་ལ་གཏོར་བའི་མགོ་རིལ་བས། །
དཀོན་པའི་ནོར་ལས་ལྷག་ཡང་རྙེད་པ་ཡོད། །
-
86 -



- · བསམ་གཞིགས་ཀྱི་འོས་གླེང. –
- ire ar
ཡང་གསར་བའི་ནང་ན་མཆིལ་ལུད་ལྟར་ཞེན་ལོག་ངེས་ནི་འདི་ལྟ་སྟེ།
ཁྱེད་ཅག་གི་གསར་ཞེན་གྱི་དམ་བཅའ་ངན་པ་དེ་དག་དང༌། དུས་
གསར་འདིར་ཤྭ་འོད་ཐུར་དུ་རྒྱུག་པ་ལྟར་དར་ཆེ་བའི་སྨད་འཚོང་
དང་ཇག་རྐུན་གྱི་ལས་ལ་ཞུགས་པའི་བུ་བུ་མོ་མི་ཉུང་བ་ཞིག་བྱུང་དང་
འབྱུང་བཞིན་ཡོད་པ་དག་དང༌། ཚན་གསར་དུ་ངོམ་ཆེ་བའི་རྡུལ་
ཕྲན་མཚོན་ཆ་དང༌། དུག་སྦྱོར་ལས་གྲུབ་པའི་རྫས་འཕྲུལ་སྣ་ཚོགས་
ཀྱིས་འཛམ་གླིང་གི་ཞི་བདེ་རླུང་ནང་གི་མར་མེ་ལྟ་བུར་འགྱུར་བཞིན་
པ་འདི་དང་། སྲོལ་གསར་དུ་དར་ཆེ་བའི་ཕ་མ་རྒན་འཁོགས་སྒོ་རུ་
འདེད་པ་དང༌། ཡང་ན་རྒྱང་བསྐྱུར་བྱེད་བཞིན་པའི་སྲོལ་ངན་འདི་
དང༌། ཡང་རྩོམ་གསར་དུ་ཞེན་ཁུལ་གྱིས་རང་གི་ཕ་མེས་ཡང་མེས་
ཀྱི་རྒྱུན་སྲོལ་དང་། རིག་རྫས། སྔོན་བྱོན་དམ་པ་རྣམས་ཀྱི་ཡང་
དག་ པའི་ མཛད་ སྤྱོད་ དང་ རྣམ་ ཐར། ལོ་ རྒྱུས། དེབ་ ཐེར།
གསུང་རྩོམ་སོགས་ལ་བསྐུར་འདེབས་དང་དམའ་འབེབས་ སོགས་་་
བྱེད་བཞིན་ཡོད་པ་འདི་དག་ཐམས་ཅད་བརྩེ་སེམས་དང་གཞན་ཕན།
ངོ་ཚ་དང་ཁྲེལ་གཞུང༌། སྔོན་བྱོན་ཡ་རབས་དམ་པའི་སྲོལ་བཟང་
སོགས་ཉམས་པ་ལས་བྱུང་འདུག་པ་མངོན་སུམ་དུ་གྲུབ་ནའང་། ད་
དུང་གཡོ་སྒྱུ་བྱས་ཚེ་འདི་ལྟ་ སྟེ་དམ་པ་ཁྲོས་ཀྱང་བཏུད་ན་ཞི། །
དམན་རྣམས་བཏུད་ན་ལྷག་པར་རངས། ། གསེར་དངུལ་སྲ་ཡང་
བཞུ་ནུས་ཀྱི། ། ཁྱི་ལུད་བཞུས་ན་དྲི་ངན་འབྱུང༌། ། ཞེས་པ་འདི་
ལས་མ་འདས་སོ། །
སྨྲས་པ།
ཡམས་
87 ཡས་



དུས་རབས་ཀྱི་བསམ་གཞིགས། ·
དེང་དུས་རྒན་འཁོགས་ཁྱི་ཡི་གོ་སར་འདེད། །།
གཞོན་སྐྱེས་ཕལ་ཆེར་ངོ་ཚ་ཁྲེལ་དང་བྲལ། ། །
གསར་རྩོམ་དབྱུ་གུས་ལོག་ལྟའི་རྔ་བོ་བརྡུངས། །
མེས་པོའི་གཤིས་ལ་སྲོལ་ངན་འདི་འདྲ་མེད། །
ཡང་རང་གི་མི་རིགས་འདིའི་རིག་འབྱོར་སོགས་ཡར་རྒྱས་སུ་འགྲོ་བ་
ལ། ནང་ བ་ སངས་ རྒྱས་ པའི་ཆོས་ལུགས་དར་ བས་ གནོད་ ཅེས་་་
བཤད་པ་ཆེས་མི་རིགས་པར་ཐལ། རིག་འབྱོར་སོགས་ཡར་རྒྱས་སུ་
འགྲོ་ བ་ ལ་ ནང་ ཆོས་ ལས་ ཐབས་ མཆོག་ གཞན་ མི་ རྙེད་ པའི་ ཕྱིར། །
དེར་ཐལ། ད་ལྟ་འཛམ་གླིང་གི་སྔོན་ཐོན་རྒྱལ་ཁབ་ཀྱི་གྲས་སུ་ཚུད་
པའི་འཇར་པན་དང་འབར་མ། སིང་ག་ལ་དང་བྷང་ག་ལ། ཅན་
པན་ཀྲེ་སོགས་སུ་ནང་ཆོས་ཀྱི་ཤུགས་རྐྱེན་ཐེབས་པ་འདིས། རྒྱལ་
ཁབ་དེ་དག་གི་རིག་རྫས་དང་དཔལ་འབྱོར། འཕྲུལ་ཆས་ཀྱི་རིགས།
དམག་དོན། སློབ་གསོ། མཐུན་ སྒྲིལ་ སོགས་ལ་རམ་འདེགས་་་
ལས་བཀག་རྡོ་བཟོས་མེད་པ་དངོས་མཐོང་ཡིན་པའི་ཕྱིར། བོད་
རང་གི་ལོ་རྒྱུས་ལ་ཕྱིར་མིག་བལྟས་ནའང་། ཆོས་རྒྱལ་མེས་དཔོན་
གསུམ་གྱི་སྐུ་རིང་ལ་དཔལ་འབྱོར་རིག་རྫས་སོགས་འཛམ་གླིང་གི་སྔོན་
ཐོན་དུ་སོན་པའི་དུས་དེར་ཡང་ནང་ཆོས་ཆེས་ཆེར་དར་ཡོད་པའི་ལོ་
རྒྱུས་ལ་དཀྱོགས་བཤད་བྱེད་དགོས་དོན་མེད་པའི་ཕྱིར། ཡང་ནང་
རིག་པའི་ཆོས་ཀྱི་ངོས་ནས་བཤད་ནའང་། རང་མི་རིགས་འདིས་
འཛམ་གླིང་སྟེང་ངོམ་ཆོག་ཆོག་གི་རིག་གནས་ལྔའམ་བཅུའི་གྲས་ན་
འོད་འཚེར་བ་ནི་ནང་ཆོས་ཉིད་ཡིན་བཞིན་དུ་དེ་ལ་རྨོངས་དད་ཅེས་
བཤད་པ། རང་རིགས་ཀྱི་རིགས་སྲོལ་དེ་དག་མིང་གི་ཤུལ་ཙམ་དུ་
བཟོ་འདོད་ཀྱི་ཀུན་སློང་ངན་པ་མངོན་དུ་གྱུར་བའམ། ཡང་ན་རང་
ལས 88 -
}



– · བསམ་གཞིགས་ཀྱི་འོས་གླེང… -
ཉིད་ཀྱི་གླ་ཕོག་དང་གོ་སའི་ཆེད་དུ་ཨེ་ཡིན། མིན་ན་རྒྱུ་མཚན་གང་
ཡང་མེད་པར་ལོག་བཤད་ཡི་གེར་བཀོད་དེ་འོས་མིན་གྱི་ལྕི་ཁུར་ཕྲག་
ཏུ་ལེན་དོན་མེད་པའི་ཕྱིར། གལ་ཏེ་རང་རིགས་ ཀྱི་ རིག་ འབྱོར་
སོགས་ཡར་རྒྱས་སུ་འགྲོ་བ་ལ་ཚན་རིག་དར་དགོས་པ་ལས། ནང་
ཆོས་ ཀྱིས་ ཅི་ ཡང་ མི་ འོང་ཟེར་ན། ཤིན་ ཏུ་ མི་ འཐད་ པར་ ཐལ།
ནང་ བ་ སངས་ རྒྱས་ པའི་ ཆོས་ ལུགས་ ནི་ ཚན་ རིག་ ཡང་ དག་ དང༌།
ཚན་རིག་ཡང་དག་ནི་སངས་རྒྱས་ཆོས་ལུགས་ལས་ལྷག་པ་མེད་ཚུལ།།
ཚན་རིག་ལ་ཞིབ་འཇུག་གནང་མཁན་གྱི་མིང་དུ་ གྲགས་པ་ཀྲེ་ཅང་
སློབ་ཆེན་གྱི་སློབ་དཔོན་ཆེན་མོ་དབྱིག་ཀྲི་པེའོ་ཡིས་བྲིས་པའི་རྩོམ་
ཡིག་《སངས་རྒྱས་ཆོས་ལུགས་ལ་ཞིབ་འཇུག་བྱས་པའི་སྙན་ཞུ》དང་
ཉེ་སྔོན་ ཕྱོགས་ སྟོན་ ལགས་ ཀྱིས་ འགྲེམ་ སྤེལ་ གནང་ བའི་ རྩོམ་ ཡིག
《ནང་ཆོས་ཚན་རིག་དང་འབྲེལ་ནས་རྨོངས་པའི་རང་མཚང་འབྱིན་
པ》གཉིས་ཚར་རེ་ཀློགས་དང་ཡང་དག་པའི་གནས་ལུགས་ར་ སྤྲོད་
བྱུང་ངེས་རེད། ཡང༌ སངས་ རྒྱས་ ཆོས་ལུགས་ལ་གཙིགས་མཐོང་
གནང་དགོས་ཙམ་ཡོད་ ཀྱང༌། དེའི་རྗེས་འཇུག་ པ་རྣམས་ རྨོངས་
དད་བྱེད་མཁན་དང་ལེ་ལོ་ཅན། མང་ཚོགས་ལ་མགོ་བསྐོར་དང་
བསླུ་བྲིད་བྱེད་མཁན་མ་ཟད། འབངས་ཀྱི་ཕྲག་གི་ཤིན་ཏུ་ལྕི་བའི་
ཁུར་ བོ་ རེད་ ཅེས་ བརྗོང་ ན། བདེན་ བདེན་ འདྲ་ བ་ རེ་ ཡོད་དེ།
དཔེར་ན། སྟོན་ གོས་ རྫུ་ ཆོས་ སུ་ སྤུས་ པའི་ གཡོ་ སྒྱུ་ ཅན་ དུ་ མས།
གྲོང་དང་གྲོང་གསེབ་རྣམས་སུ་ཁྱི་ལྡོམ་ལྟར་ཤ་ཐང་ཐང་དུ་མྱུལ་ཏེ།
ནག་འཚོང་བྱེད་མཁན་ལ་མཛའ་བོར་བསྡེབས་བཞིན་དུག་རྫས་མེ་
མདའི་འཚོང་བྱེད་པ། རྐུན་ཇག་ལ་ལག་སྦྲེལ་བྱས་ཏེ་དགོན་གནས་
དང་རྟེན་ཁང་མེར་བསྲེགས་ པ་ དང་རྩ་ཆེའི་དངོས་རིགས་བརྐུ་བ།
– 89 -



མ་ དུས་རབས་ཀྱི་བསམ་གཞིགས། • --་ལ་
དགོན་པའི་དཀར་ཐིག་དང་བླ་མའི་བསྔོ་རྟེན་སོགས་ལ་ཁ་གཡར་ཏེ་
སྟོད་སྨད་ཀུན་ནས་ སྐམ་ལུག་བསྡུ་བཞིན་བཤན་ པར་ སྤྲོད་ པ་ སྡིག་
འཚོང་བྱེད་པ། སྟོན་གོས་ ཕྲག་ ཏུ་ གཟར་བཞིན་ བཤང་འཚོང་་་་
འཕྱོན་མའི་བསླུ་བྲིད་འོག་ཏུ་ཉིན་དང་མཚན་གཉིས་ལ་ཁྱི་ལྟར་ངོ་
བསྲུང་བྱེད་བཞིན་མི་ཚེ་བསྐྱལ་བ་དེ་དག་ནི། རྒྱལ་ ཁབ་ཀྱི་ཉེས་
ཅན། དཔལ་ཡོན་དར་བའི་སྲོག་འཕྲོག མི་ རིགས་ ཀྱི་ རྐང་་་་
འདྲེན། སྟོན་པའི་ཆོམ་རྐུན་དངོས་སུ་ལྷགས་པ་ཡིན་པས། ཁྱེད་
ཅག་མ་ཟད། ང་དང་ངའི་གྲོགས་པོ་དག་གིས་ཀྱང་དམར་ཆེན་ཁྲག་
ཟོར་གཉན་པོས་ལས་མཛད་རུང་བའི་གནས་སོ། །འདི་དག་གི་རྐྱེན་
གྱིས་གོ་སྐུམ་ལ་ སོ་བགྲད་དང་ཕྲེང་གོག་ལ་ སེན་བགྲད་རྒྱག་པའི་ཡ་
རབས་གཤིས་བཟང་གི་གྲྭ་རྐྱང་ཚོ་ལ་སྡིགས་སྨོད་བྱེད་དགོས་དོན་མེད་
དེ། འདོད་ཆུང་ཆོག་ཤེས་ཀྱི་ངོས་ནས་ ཀློག་ པ་ ཐོས་བསམ་དང་།
སྤོང་བ་བསམ་གཏན་ལ་ གཞོལ་ བཞིན་མི་ཚེ་བསྐལ་བ་འདི་ ལྷིང་་་་
འཇགས་ཀྱི་ཞི་བདེའི་ས་བོན་ཡིན་པ་རང་ཉིད་རབ་བྱུང་བའི་གཟུགས་
བརྙན་བཟུང་བ་ཙམ་གྱི་ཞེན་ཕྱོགས་མ་ཡིན་པའི་ཕྱིར་རོ། ། དེ་ལྟར་
འདི་ནི་བདེན་གྱི་གཞན་ནི་གཏི་མུག་གོ་ཞེས་རང་གི་རྣམ་རྟོག་དང་
འབྲེལ་བའི་གཏམ་བརྗོད་འདི་ལ། ཕྱོགས་ཞེན་དང་རྨོངས་དད་ཀྱི་
ཆ་གཉིས་ཡོད་བཞིན་དུ་ད་དུང་ཨུ་ཚུགས་དང་ནན་བཤད་བྱེད་པ་
རྨོངས་དད་ཡིན་ པས། གཟུར་གནས་ མཁྱེན་ དཔྱོད་ཡངས་པ་་་་་
རྣམས་ཀྱིས་གྲི་ཁ་ལ་རྣོ་དང་རྣོ་ཁ་ལ་བརྡར་བཞིན་དགོངས་འཆར་
ལྷུག་སྩོལ་གནང་རྒྱུ་མཁྱེན་ཞུའོ། །
སྨྲས་པ།
བཙོ་སྦྱངས་གསེར་ལྟར་བརྟག་ནས་ནི། ། སྨྱུག་རྒོད་རྩེན་པ་རབ་ཀྱི་
– 90 -



-
བསམ་གཞིགས་ཀྱི་འོས་གླེང • -
ལས། །བྱུང་རྒྱལ་སྨྲ་བའི་སྐྱེ་བོ་ལ། ། རྗེས་མཆོད་བྱེད་པ་བླུན་པོའི་
གཤིས། ། གནའ་དེང་ཡ་རབས་གཤིས་བཟང་དེ། ། སུས་ཀྱང་
བཟློག་མེད་ཞི་བདེའི་སྲོག ། ངན་སྤྱོད་རྒུ་འཛོམས་བཙུན་གཟུགས་
པ། ། སྟོན་དང་བསྟན་པའི་ཆོམ་རྐུན་ཉིད། །རྒྱགས་ཕྱེ་སློང་བའི་
གྲྭ་རྐྱང་ཚོ། ། དད་ལྡན་དག་གི་ཁུར་བདེན་ཡང་། ། ཟས་ཀྱིས་
འགྲང་བའི་ལས་བྱེད་ཀུན། །འབངས་ལ་སྦྱིན་གཏོང་ཡིན་ནམ་ཅི།
། མཐེ་ཆེན་སྒྲེང་ལ་ཐོབ་པའི་རྫས། ། མིང་སྙན་དཀར་ཐིག་བསླངས་
པའི་ནོར། ། བཙན་གྱིས་དེད་པའི་ཁྲལ་དངུལ་སོགས། །འབངས་
ཀྱི་ཤ་དང་ཁྲག་རིན་ཉིད། ། ཞིབ་འཇུག་པ་དང་ཚན་རྩལ་པ། །ལོ་
རྒྱུས་པ་དང་སྲིད་འཛིན་པ། ། ཐོས་བསམ་པ་དང་སྒོམ་སྒྲུབ་པ། །
གཞན་དོན་སེམས་པ་རེ་གཉིས་ཙམ། །རིང་ནས་སེམས་པའི་གླེང་
སྟེགས་འདི། ། མཚང་ལ་རྒོལ་ཡང་རང་གཤིས་དངོས། ། གཞན་
གནོད་འཁྱོག་བརྗོད་ཉིད་མཐོང་ན། ། མེ་ལྷའི་ཞལ་དུ་སྟོབས་པར་
མཛོད། །དེ་མིན་སོར་མོའི་འདུ་བྱེད་ཀྱི། །རི་མོར་དགོས་ཕྲན་ཡོད་
གྱུར་ན། །སླར་ཡང་རང་གཤིས་སྲོང་བོའི་གཏམ། །ཡང་ཡང་སྤེལ་
བའི་འདུན་པ་ཡོད།
ཨ་མ།
91 -



—• དུས་རབས་ཀྱི་བསམ་གཞིགས། • མ
དུས་རབས་ཀྱི་གཏམ།
དགེ་འདུན་ལྷུན་འགྲུབ། (རོང་བོ)
འུ་ཅག་གིས་ཐོག་མར་ཤེས་དགོས་པ་ནི། མཐོ་དམའ་སུ་ཡིན་ཡང་
རང་ རང་འཐད་ཕྱོགས་རེ་རྙེད་ཚེ་དེ་ལ་ལུང་རིགས་ ལྟར་ སྣང་དང་
ཡང་དག་གང་རུང་གི་སྒོ་ནས་སྒྲུབ་བྱེད་གཏོང་རྒྱུ་བསླུ་མེད་སྙོན་མེད་
ཡིན། གལ་ཏེ་དེ་ལས་ཅུང་ཟད་འདས་ཚེ་ལྟ་ལོག་གམ་ཡང་ན་ཁ་
མཐུན་སྒོས་ངན་སྨྲས་ཡག་ ཐག་ ཅིག་བྱེད་ རྒྱུ་ཆོས་ཉིད་ ལྟ་ བུར་ གྱུར་
འདུག གནས་ཚུལ་འདིས་རྐྱེན་གྱིས་ང་ཚོའི་སེམས་ན་མི་འདོད་པ་
དང་མི་མཐུན་པ་འགའ་རེ་ཡོད་མོད། ཇོ་བཟང་གི་མིང་ལ་རེ་ན་ཁ་
བཙན་གྱིས་བཀག་ཏེ་མི་འདུག་ ཐབས་མེད་ཡིན། འོན་ཀྱང་མི་སུ་
ཡིན་ཡང་གོང་གི་བསམ་བློ་འདི་ལྟ་བུ་ཞིག་བཟུང་ན་མི་རིགས་དང་
རིག་ གཞུང་ ལ་ ཤ་ཚ་ བ་ཁོ་ན་ ལས་ མི་ སེམས་ པས། རང་ རང་གི་་
འདོད་ཚུལ་ བརྗོད་ན་འགྲིག རང་རང་གི་འདོད་ཚུལ་དང་གླེང་
ཕྱོགས་དེ་ཡིན་པའི་ངེས་པ་མེད་ལ། དེའི་ཁ་ཕྱོགས་ཡིན་མིན་གང་
ལ་ ཐུག་ ཀྱང་ འཛིན་ དགོས་ པའི་ ངེས་ པ་ དེ་ ལས་ ཀྱང་ ག་ ལ་ ཡོད།
ཕྲན་གྱིས་ཀྱང་རང་གི་འདོད་ཚུལ་གྱ་ཚོམ་དུ་མི་འཇོག་པར་ཁྱེད་ཚོར་
དམར་བཤད་ཅིག་བྱས་ནས། རྩམ་ཁུག་ཙམ་ལས་ཉར་མི་ཐུབ་པའི་
ཁོ་བོའི་ཐོབ་ཐང་གང་དུ་ལྷུང་མིན་རེ་ཞིག་འཇོག་འདོད།
འུ་ཚོའི་གངས་ཅན་པ་ཚོའི་ཡུལ་འདིར་སྤྲུལ་སྐུའི་ལམ་ལུགས་
དར་ནས་ལོ་ངོ་བརྒྱ་ཕྲག་ཁ་ ཤས་ལས་འདས་མེད་ཀྱང་། འདིའི་
ཡཔ-- 92
ཁ་



-- • བསམ་གཞིགས་ཀྱི་འོས་གླེང · པགས་
ནང་དུ་བཟང་ངན་གྱི་འཁྲབ་སྟངས་སྣ་ཚོགས་བྱུང་བས་ལོ་རྒྱུས་དང་།
མི་རིགས། ཆོས་སྲིད་གང་ལའང་གོལ་ས་གསབ་མི་ཐུབ་པ་རེ་བྱུང་
དང་འབྱུང་མུས་ཡིན། ངོ་མ་བྱང་ཆུབ་སེམས་དཔའ་ཤ་སྟག་ཅིག་
ཡིན་ན་འདི་ལྟར་ག་ལ་ཡིན་ཏེ། མགོན་པོ་བྱམས་པས། གང་གིས་
འཁོར་བ་ཇི་སྲིད་བར། །འགྲོ་ལ་ཕན་པ་སྣ་ཚོགས་དག ། མཉམ་
དུ་མཛད་པའི་སྐུ་དེ་ནི། ། ཐུབ་པའི་སྤྲུལ་སྐུ་ཞེས་གསུངས་པ་དང་།
དེར་ མ་ཟད་རང་ཅག་ གིས་ཀྱང་བྱང་ཆུབ་ སེམས་ དཔའི་གསང་བ་
རྟོགས་མི་ཐུབ་མོད་ཚུར་མཐོང་གི་ཤེས་པ་གནོད་མེད་དྲུག་ལ་སྣང་
བའི་འགྲོ་ཕྱོགས་འདུག་ཕྱོགས་ཀྱི་ཚུལ་ལ་བལྟས་ནས་ཅུང་ཟད་བཤད་
ན། བྱང་ཆུབ་སེམས་དཔའི་སྤྲུལ་བ་རྣལ་མ་ཞིག་ཡིན་ཚེ། ཀུན་ལ་
ཐུགས་རྗེ་ཆེན་པོ་ཉེ་རིང་མེད་པ། ཕན་བཏགས་མ་བཏགས་ཐམས་
ཅད་ཀྱི་དོན་མཛད་པ་ཞིག་ཡིན་དགོས། དེ་ལས་ལྡོག་ན་ཁོང་རྣམ་
པའི་དམ་བཅའ་ཉམས་སོང་བར་མ་ཟད་དག་པའི་ཞིང་ནས་འོད་གོར་
རེར་མི་བཞུགས་པར་མ་དག་པའི་ཞིང་དུ་འོང་བའི་དོནཔོ་དེ་ཙམ་
རེད། མཁས་དབང་དགེ་ཆོས་ལགས་ཀྱིས་ཀྱང་། ལ་རེའི་རྒྱབ་ན་
མི་མཐུན་ཆོས་ལུགས་རེ། ། དེ་ཡི་རྗེས་འབྲང་མཁས་བླུན་སྟོང་ཕྲག་
རེ། ། གསུང་བ་ནང་བཞིན་སྤྲུལ་སྐུ་ཚོའི་རྗེས་ན་ཡང་དད་པ་དག་
སྣང་བྱེད་མཁན་གྱི་སྐྱེ་བོ་ཁྲི་མ་འབུམ་ཡོད་ཅིང་། ཁོ་ཚོས་ཞེན་ཐག་
མ་ཆོད་ཀྱི་བར་དུ་མགོ་བོ་བསྒུར་ནས་བཟང་ངན་ཅི་མཐོང་རང་ཉིད་
ལ་བཀལ་ནས་འདུག་པ་ལས་གཞན་གང་ཡང་མི་སེམས། ཁོ་ཚོའི་
ངོས་ནས་བཤད་ན་ཁག་མི་འདུག་ སྟེ་བླ་མ་སྤྲུལ་སྐུ་ཞེས་པའི་ བག་་
ཆགས་བཙན་པའི་ཁར་འདི་དག་ཚང་མ་དྲིལ་སྒྲོག་བྱེད་མཁན་དཔོན་
ཆེན་མི་ཆེན་ཚོར་ཐུག་འདུག་པས་ཡིན། བླ་མ་སྤྲུལ་སྐུ་ལའང་དངོས་
- 93 -



ཡ • དུས་རབས་ཀྱི་བསམ་གཞིགས། • -
བཏགས་ཀྱི་ཁྱད་པར་རྒྱ་ཆེ་བས་ད་ལྟའི་དུས་ལ་ཁྱད་པར་འདི་མ་ཕྱེས་
ན་སངས་རྒྱས་ཀྱི་བསྟན་པ་སེམས་ཅན་གྱི་བདེ་སྐྱིད་དང་མི་རིགས་ཀྱི་
རིག་གཞུང་དང་གོམས་སྲོལ་ལ་གནོད་འཚེ་རྒྱ་ཆེན་ཐེབས་ཀྱི་ཡོད།
བླ་མ་སྤྲུལ་སྐུ་སྤྱིར་མེད་པ་མ་ཡིན་ཏེ་སྔོན་གྱི་བླ་མ་རྗེ་ཡབ་སྲས།
གོ་རམ་ཡབ་སྲས། འཇུ་མི་ཕམ་ཡབ་སྲས། ཤར་རྫ་བ་ཡབ་སྲས་ཀྱི་
གཙོས་པའི་ས་དགེ་དཀར་རྙིང་བོན་གསུམ་གྱི་བསྟན་པ་འཛིན་མཁན་
ཉི་ཟེར་ལ་རྡུལ་འཁྲིགས་པ་བཞིན་བྱོན་ཏེ་འཛམ་ གླིང་མི་རིགས་ཀྱི་
ཁྱོན་ན་རིན་ཐང་གཞལ་ཐབས་དཀའ་བའི་ཕྱག་རྗེ་བཞག་ཡོད། ད་
ལྟའང་རྒྱལ་བ་པན་ཆེན་ཡབ་སྲས་ཀྱི་གཙོས་གྲྭ་ས་གྲྭ་་ཚང་གི་མཁན་
སློབ་དགེ་བཤེས་སོགས་གཞན་དོན་འཁུར་འཁྱེར་གྱི་བླ་མ་སྤྲུལ་སྐུ་ཚོས།
མདོ་ལས། སྨྱོས་པ་མ་ལགས་སྨྱོས་པའི་ཚུལ། ། ཞ་བ་མ་ལགས་ཞ་
བ་ལྟར། །རྣམ་པར་འཕྲུལ་བ་སྣ་ཚོགས་ཀྱིས། །སེམས་ཅན་རྣམས་
ནི་འདུལ་བར་མཛད། ། ཞེས་པའི་རྣམ་ཐར་ལ་ཞུགས་ཏེ་འགྲོ་དོན་
མཛད་བཞིན་པ་ངོ་ཤེས་ནས་གསེར་དང་གཅིན་སྐྱག་ལྷན་དུ་མཆོད་
པའི་རྣམ་དབྱེ་ལ་མི་རྨོངས་པར་བྱའོ། ། འོ་ན་ཁྱོད་ཀྱིས་བླ་མ་སྤྲུལ་
སྐུའི་ཁྱད་པར་ཇི་ལྟར་འབྱེད་ཆུ་བུར་གྱི་མིག་གིས་གང་ཟག་དང་གང་
ཟག་གི་ཚོད་ཐུག་གམ་ཞེ་ན་བདེན་པ་ལྟར་སྣང་ཡང་། སྤྱིར་གང་
ཟག་ གིས་ གང་ ཟག་ གི་ ཚོད་ མི་ ཐུག་ པའི་ སྒོམ་ ལ་ ཞུགས་ དགོས་ན།
བླ་མ་སྤྲུལ་ སྐུའི་ས་ནས་སྲང་མདོའི་ཁྱི་ཕག་བར་ལ་དག་སྣང་དགོས་
པའི་ང་ལ་དེ་ལྟའི་ཆགས་སྡང་མགོ་སྙོམས་ཤིག་འོང་ཤིན་ཏུ་ནས་ཀྱང་
དཀའ། དེ་ལྟ་བུའི་མྱོང་བ་ངེས་ཅན་ཞིག་ཡོད་ན་གྲུབ་མཐའ་དང་
གྲུབ་མཐའི་བར་བླ་མ་དང་སློབ་མའི་བར་ལྷ་སྡེ་སོ་སོའི་བར་ལ་འགལ་
བ་རྒྱ་ཆེན་ཞིག་ཆགས་དགོས་དོན་མེད། རྒྱུ་མཚན་འདི་དག་ལ་ཐོད་
--- 94 –



– • བསམ་གཞིགས་ཀྱི་འོས་གླེང • -
+
གཏུགས་ཤིང་མདོ་ལས། བྱང་ཆུབ་སེམས་དཔལ་བློ་ལྡན་གྱི། །
རིགས་ནི་ཚད་མ་དག་ལས་ཤེས། །ཞེས་པའི་དགོངས་དོན་ལ་དཔྱད་
ན། བྱང་ཆུབ་སེམས་དཔའ་ཞིག་ཡིན་ཚེ་དངོས་ཤུགས་རྒྱུད་གསུམ་
ནས་སེམས་ཅན་གྱི་དོན་མཛད་པ་དང་སངས་རྒྱས་ཀྱི་བསྟན་པ་ཚུལ་
བཞིན་ དུ་ སྐྱོང་ མཁན་ ཞིག་ ཡིན་ པ་ གོར་ མ་ ཆག ཇི་ སྐད་ དུ།
སངས་རྒྱས་བསྟན་དོན་དུ་བྱོན་ན། །བཤད་སྒྲུབ་ལག་རྗེས་སུ་འཇོག་
དགོས་ཞེས་པའི་དགོངས་དོན་ གྱི་ གནད་འབབ་ སའང་འདིར་ཐུག་
ཡོད། དེར་མ་ཟད་བླ་མ་ཞེས་པ་རང་ལས་ཡོན་ཏན་སྣ་སྒོར་མོ་ནས་
མཐོ་བ་ལེགས་ཚོགས་ཀྱི་རྩ་བ་ཞིག་ལ་འབོད་དགོས་པ་ལས། རྟ་སྐྱེ་
ལ་དོམ་དོམ་འདོགས་མ་ཁན་དང་མགོ་ལ་གསེར་ཞྭ་གྱོན་མཁན་ནམ་
གདུགས་ སེར་གྱིས་རྫིག་ཉམས་ཙམ་བཏོད་པ་ལ་མི་ཟེར་ཞེས་དང་།
འདྲེན་མཆོག་ལོ་ཀེ་ཤྭ་རས། མདོར་ན་དྲག་ཞེན་བར་མ་ཚང་མས་
ཁ་ནས་ཆོས་ཆོས་ཟེར་གྱི་ཡོད་ཀྱང་། ལག་ལེན་གོ་ལྡོག་ཏུ་སྤྱོད་པ་
བྱུང་ཡོད་ཅེས་དང་། བླ་མ་ལ་ཡང་སྣ་ཚོགས་ཡོད་ལ། མོ་ཐོག་མ་
ཐིག་ སོམ་ཉི་ཡིན། གང་ལྟར་ཞབས་བརྟན་རེ་ ཕབ། ཞབས་་་་་
བརྟན་རེ་བསྒྲུབ་ཀྱང་། ཞབས་བརྟན་བསྒྲུབ་པ་དེ་ཡང་ཁུངས་དག་
མོ་ཞིག་མེད་དེ། ལྟོ་གོས་འཕྱི་ཐབས་ཙམ་ལས་གཞན་ཕན་བྱང་ཆུབ་
ཀྱི་སེམས་ཁག་པོ་རེད་ཅེས་གོང་གི་སྡོམ་ཚིག་འདི་ལྟ་བུ་རེ་སྐྱེས་ཆེན་
ཚོས་སྔར་ནས་བཞག་ཡོད་པས། ངས་ཀྱང་དམིགས་འབེན་མ་རྙེད་
པར་བར་སྣང་ལ་མདུང་སྐོར་བ་ཙམ་ཞིག་མ་ཡིན་མོད། འོན་ཀྱང་
ཁྱེད་རྣམ་པ་འགའ་རེས་དགོངས་པ་དང་ཉིང་དགོས་བསྒྲིགས་ཏེ་ཅོལ་
ཆུང་གི་གོ་གནས་ཤིག་འཚལ་ནས་ང་ལ་སྤྲད་ན་ཅི་ནོངས། སྤྲུལ་
སྐུའི་ལམ་ལུགས་ལག་ཏུ་བསྟར་བ་ནས་བླ་མ་ཞེས་པའི་ཁྱད་འཕགས་
- 95 -



-- • དུས་རབས་ཀྱི་བསམ་གཞིགས . ཡལ
D]
ཀྱི་གོ་གནས་འདི་ལའང་ཇེ་དམའ་རུ་སོང་སྟེ་ད་ལྟ་སྤྲུལ་སྐུ་ཡིན་ན་བླ་མ་
ཡིན་པའི་ཁྱབ་པ། བླ་མ་ཡིན་ན་སྤྲུལ་སྐུ་ཡིན་པའི་ཁྱབ་བ་ལྟ་བུ་ཞིག་
ཆགས་པས་མཁན་པོ་དང་དགེ་བཤེས་དགེ་རྒན་ཆེན་མོ་སོགས་བསྟན་
པ་དང་འགྲོ་བའི་ཞབས་འདེགས་ཕལ་མོ་ཆེ་སྒྲུབ་མཁན་ཚོའི་གོ་གནས་
ལ་གདེངས་འཇོག་རྒྱ་ཆེར་མ་བྱས་པར་བསྟུན་མི་རིགས་རང་བཞིན་གྱི་
ཡར་རྒྱས་སྤུས་ཚད་ལ་གནོད་པ་ཚབ་ཆེན་ཐེབས་ཡོད།
སྤྲུལ་སྐུ་ཚོའང་བླ་མ་ཞེས་པའི་མིང་དང་མཐུན་པ་ཞིག་ཡིན་ཚེ་
མི་མང་དང་བསྟན་པ་གཉིས་ཆར་ལ་ཞབས་འདེགས་བསྒྲུབ་ན་ས་ཆོད་
ཆེ་ཞིང་དགོན་པ་དང་ལྷ་སྡེ་མི་སྡེ་སོགས་ལ་སྒྲིག་ལམ་ཅ་དག་འོངས་
ཤིང་ མཐུན་འབྲེལ་དང་ཡར་རྒྱས་ཀྱི་ཚུལ་འདི་འདྲ་ཞིག་ ཏུ་ག་ལ་་་
འགྱུར་མོད། འོན་ཀྱང་ད་ལྟའི་སྤྲུལ་སྐུ་འགའ་རེ། ཡོངས་འཛིན་
བློ་བཟང་དཔའ་བས། མང་ཐོས་ཨུཏྤལ་དམར་པོའི་གེ་སར་ལ། །
གཏིང་ནས་ཁྲོས་པའི་བརྟུལ་ཞུགས་ལྷུར་ལེན་པའི། ། སྐྱེ་སྤྲུལ་ནགས་
ཀྱི་རྐང་བ་དྲུག་པའི་ཁྱུ། ། ཟང་ཟིང་སྐྱུགས་པའི་རོལ་ལ་རྗེས་ སུ་
ཆགས། གསུངས་པ་བཞིན་སྦྱིན་བདག་དང་འཁོར་གཡོག་གི་འདུ་
འཛིའི་ཁྲོད་ན་མི་རིགས་དང་བསྟན་པ་བརྗེད། རང་རང་གི་སློབ་
གཉེར་དང་དགོན་པ་བསྐྱུར་ནས་དུས་དང་དུས་མ་ཡིན་པ་གནས་དང་
གནས་མ་ཡིན་པ་ན་བསྡོད་པ་ནི་སྐྱེས་བུ་དམ་པ་ཞིག་ཡིན་ན་ཕར་ཞོག
ངེད་སོ་སྐྱེ་ཐ་མལ་བ་ཞིག་ཡིན་ནའང་དེ་ལས་ལྷག་པའི་ཁྲེལ་མེད་དེ་
ལས་ལྷག་པའི་ཞབས་འདྲེན་ཞིག་མེད་ཀྱང༌། ད་དུང་ཆེ་འདོག་དང་
ཡིན་འདོག་གིས་མང་ཚོགས་ལ་བཤུ་གཞོག་བྱེད་ པ་ནི་ཆོས་ མ་ཤེས་
པའི་ མཚང་ དང་ སངས་ རྒྱས་ ཀྱི་ བསྟན་ པ་ ལ་ རྨ་ ཕབ་ པར་ མ་ ཟད།
མི་རིགས་ཀྱི་དཔལ་འབྱོར་དང་རྒྱལ་ཁབ་ཀྱི་ཡོངས་འབབ་ལ་གེགས་
--- 96 -



• བསམ་གཞིགས་ཀྱི་འོས་གླེང. ---
བྱེད་པའི་རྨང་རྡོ་ལྟ་བུ་རེད་མོད། མང་ཚོགས་ཀྱིས་ཡིད་ཆེས་དང་
ལུས་ སྒྱུར་ སྒྱུར་ གྱི་ སྐྱབས་ སུ་ རེ་ བ་ ནི། འཕགས་ པ་ ཀླུ་ སྒྲུབ་ ཀྱིས།
ཤེས་རབ་རྩལ་དང་བྲལ་བ་ནི། ། གཞན་གྱི་བྲན་བྱེད་ཁོ་ནར་ཟད།
། གསུངས་པ་ལྟར་ལགས་པས་ཁོ་ཚོར་ཁེག་ཅི་ཡོད། སྤྲུལ་སྐུ་ཚོས་
དབྱར་འབྲོག་ལ་སོང་ནས་འབྲོག་པ་ཚོར་མཐུན་པའི་གཏམ་རེ་བཤད།
སྟོན་ རོང་ ལ་ ཡོང་ ནས་ རོང་ བ་ ཚོར་ མཐུན་ པའི་ གཏམ་ རེ་ བཤད།
དོན་གྱི་གནད་འབབ་ས་རང་གི་འཁོར་གཡོག་དང་ཁྱིམ་གཞི་སྐྱོང་རྒྱུར་
ཐུག་ ཀྱང༌། ད་དུང་ཁ་ན་འུད་ཤོམ་གྱི་གཏམ་རེ་བཤད་པའི་ཚུལ།
ཀུ་ལུ་ཀུན་བཟང་གིས། ཞྭ་མོ་པད་ཞྭ་གྱོན་ཚེ་བླ་མ་ཞིག་འདྲ་སྟེ། །
ཟ་འདོད་གཡོ་ཟོལ་སྤྲད་དུས་ཚོང་བ་ཞིག་འདྲའོ། །གསུངས་པ་ལས་
མ་འདས་སོ། ། དེར་མཐུད་སྤྲུལ་སྐུ་འདི་ཚོར་སྐྱོན་ཆ་གཞན་ཞིག་
མངོན་པ་ནི་ལྷ་སྡེ་དང་མཆོད་ཡོན་གྱི་བར་ལ་དབྱེན་འཕེན་པ། མི་
ཤུགས་དང་རྒྱུ ཤུགས་བཀོལ་ནས་དབང་ཆ་རྩོད་ལན་བྱེད་པ། ཐ་ན་
བུད་མེད་རྩོད་པ་དང་ཤོ་སོགས་རྒྱལ་འཇོག་སྟོང་ལེན་བྱེད་པའི་རིགས།
དམ་པ་ལྷ་ཆོས་དང་འཇིག་རྟེན་མི་ཆོས་དང་འགལ་བ་སོགས་མངོན་
སུམ་འཛེམས་མེད་ཀྱིས་བྱེད་པ་འདི་རྣམས། ང་ཚོས་མ་མཐོང་མ་
རིག་པའི་ཁུལ་དུ་བསྡང་ན་སྤྲུལ་སྐུའི་གོ་གནས་རྩོད་མཁན་ཇེ་མང་
དང་སྤྲུལ་སྐུ་ཇེ་མང༌ ནམ་ཞིག་ལ་དཔོན་པོ་ཚོ་དང་བླ་མ་ཚོའི་བུ་
ཕྲུག་སྤྲུལ་སྐུར་བཞག་སྟེ་ང་ཚོར་ཁ་ལོ་བསྒྱུར་བའི་ཚེ་ན། མཁན་པོ་
སློབ་དཔོན་དགེ་བཤེས་གཙོས་བསྟན་པ་དང་འགྲོ་བ་སེམས་མཁན་
རྣམས་མིག་ནང་གི་ཚེར་མ་ལྟར་བཟུང་ ན་ ཅི་ ལྟ་ བུ་ཞིག་ ཡིན་ནམ།
ཁོ་ཚོ་བསྟན་པའི་བདག་པོ་དང་སེམས་ཅན་གྱི་སྐྱབས་གནས་སུ་རློམ་
ཀྱང་། མདོ་ཕྱོགས་ཀྱི་བཀའ་བོད་ལྔ་སྔགས་ཕྱོགས་རྒྱུད་སྡེ་བཞི་ཕར་
- 97 -



ཁ- • དུས་རབས་ཀྱི་བསམ་གཞིགས། • ས
ཞོག དགོན་པའི་ཕྱག་སྲོལ་དང་ཁྱིམ་ཚང་དབུལ་བོ་ཞིག་གི་སྐྱིད་
སྡུག་མི་ཤེས་པའི་ཚོད་དུ་ངེས་ཀྱང་། མ་འོངས་འབྱུང་འགྱུར་ལབ་
ཁུལ་བྱེད་པ་ནི། རིག་འཛིན་འཇིགས་མེད་གླིང་པས། དུས་ལ་མ་
བབས་འགྲོ་དོན་དང༌། ། ཉམས་རྟོགས་མེད་པའི་ཐོ་ཅོ་དང༌། །
བདུད་ཀྱིས་བརླབས་པའི་ལུང་བསྟན་གསུམ། ། བླུན་པོ་རྣམས་ལ་
མཛེས་པ་ཡིན། །ཞེས་པའི་ལུང་བསྟན་འདི་རྣག་ཐོག་ལ་འཁེལ་བའི་
གཙག་ཁབ་ཀྱི་རང་བཞིན་ཡིན་ནོ། ། དེ་བས་ན། ཁམས་གསུམ་
ཆོས་ཀྱི་རྒྱལ་བོ་ཙོང་ ཁ་ བས། སྨྲ་བའི་ ཁྱུ་ མཆོག་འཕགས་པ་ཡབ་
སྲས་དང་། ། ལོག་སྨྲ་ཚར་གཅོད་ཕྱོགས་གླང་གྲགས་པ་ལས། །
ལེགས་པར་འོངས་པའི་རིགས་ལམ་བདུད་རྩིའི་ཆུས། །བློ་མིག་དྲི་མ་
ཡང་ ཡང་མ་བཀྲུས་ན། ། ཤིན་ ཏུ་ཟབ་གནས་མཐོང་བ་སྨོས་ཅི་
དགོས། ། རིགས་པའི་ལུང་དོན་ལ་ཡང་དཔྱོད་པ་ན། ། ཕལ་ཆེར་
ལོག་པར་རྟོག་པ་འཕེལ་འགྱུར་ཞིང་། །གསུངས་པ་ལྟར་ལགས་པས།
སྤྲུལ་སྐུ་ཕལ་ཆེ་བ་ཁྲི་ཐོག་ལ་བཞག་པའི་ཉིན་ནས་སྔར་སློབ་གཉེར་བ་
ཞིག་ཡིན་ན་སློབ་གཉེར་གྱི་འཕྲོ་ཆད། སློབ་གཉེར་མ་བྱས་པ་ཞིག་
ཡིན་ན་ཆོ་ག་ཙམ་ལ་བསླབ་ནས་བསྡད་ན། ཁ་ ཤ་ཚིལ་གྱིས་མངར།།
ཞབས་འབོལ་ལྡན་གྱིས་མངར་སྟེ་རྒྱུད་ལ་ལོག་རྟོག་འབྱུང་པ་ནི་ཆོས་
ཉིད་དུ་གྲུབ་པོ། ཁོ་ཚོས་རྒྱུན་དུ་བསྟན་པ་དང་འགྲོ་བ་ལས་ཀྱང་
བསྟན་ པ་ འཛིན་ལུགས་དང་འགྲོ་ བ་ འདུལ་ ལུགས་ མ་ ཤེས་ སྟབས།
མཁན་སློབ་དགེ་བཤེས་གཙོས་ཡོན་ཏན་པ་ཚོའི་སྐུ་དྲིན་དང་རིན་ཐང་
མི་མཐོང་བས། ཞར་ནས་ཐོས་བསམ་སྒོམ་གསུམ་གྱི་གོ་གནས་་་་
དམའ་སར་བཞག་པར་བརྟེན། འཆད་ཉན་དར་བའི་དགོན་པ་
དང་སློབ་གྲྭ་ཁག་ལ་རྒྱབ་སྐྱོར་བྱེད་བློ་མེད་པ་འདིས་ང་ཚོ་ལ་ཡིད་ཆད་
98 ཕལ



-- • བསམ་གཞིགས་ཀྱི་འོས་གླེང. --
པའི་སྣང་བ་ཞིག་མི་སྟེར་རམ། ཁོ་ཚོས་ཁང་བ་ཆེན་པོ་ཕུབ་པ་དང་
མོ་འ ཐོ་ཞོ་ཁྲེ་བསྒྲིགས་་ པས་ཅི་ལ་ཡང་མི་ ཕན་པར་མངོན། དོན་
འདི་ དང་ མཐུན་ པར་ ཡོངས་ འཛིན་ བློ་ བཟང་ དཔའ་ བས་ ཀྱང་།
སྤྲུལ་མཛད་འབྲུག་སྒྲ་སྙིང་བོར་ཆགས་པའི་སྤྲིན། མང་ཞིག་ ཕན་
བདེ་མྱུ་གུ་གཅོད་པའི་མཚོན། ། གསུང་བ་རང་ལགས་སོ། ། འོ་ན་
ངེད་ཅག་གིས་བླ་མ་དང་སྤྲུལ་སྐུའི་ལམ་ལུགས་མེད་པར་བྱེད་དགོས་
སམ་ཞེ་ན་མ་ཡིན་ཏེ། ངེད་ཅག་གིས་ཀྱང་བླ་མ་སྤྲུལ་སྐུ་ཁས་ལེན་
དགོས་ཀྱང་སངས་རྒྱས་ཀྱི་བསྟན་པ་དང་སེམས་ཅན་གྱི་འགྲོ་དོན་འོང་
ངེས་པ་ཞིག་བཙལ་ན་མི་རིགས་གཞན་དང་རིགས་གསར་གྱི་གདོང་
ནས་བློ་སྤོབས་ཆེན་པོས་སྐད་ཆ་བཤད་ཆོག དེ་མིན་དེང་རབས་ཀྱི་
དཔྱོད་པ་བ་ཚོས་ སྤྲུལ་ སྐུ་འགའ་ཞིག་ལ་བལྟས་ཏེ་ སངས་རྒྱས་ཀྱི་་་
བསྟན་པ་མི་ལ་མགོ་བསྐོར་བྱེད་དང་རྨོངས་དད་དང་རང་ཁ་རང་
གསོ་བྱེད་པའི་ཐབས་ཙམ་ཞིག་ཏུ་ངེས་འཛིན་པའང་གཞུང་ཆེན་མོའི་
དགོངས་དོན་ལ་མ་དཔྱད་པར་ཆོས་ལུགས་ཀྱི་གཟིག་ལྤགས་གྱོན་པ་
འདི་རྣམས་ལ་གཞིགས་ནས་བཤད་པ་ཐག་གིས་ཆོད། དེར་མ་ཟད་
ད་ལྟ་ མང་ཚོགས་ཀྱི་ཁ་རྒྱུན་ལ་ཡང་གནའ་བོའི་ སྤྲུལ་ སྐུ་ ས་སྐུ་དང༌།
དེང་སང་སྤྲུལ་སྐུ་ར་སྐུ་ཡིན་ཞེས་ཟུར་ཟའི་གཏམ་མང་བ་འདིའང་
དངོས་ཡོད་ཀྱི་གནས་ཚུལ་དང་འབྲེལ་ལོ། ། །
ངེད་རང་ལ་རང་གི་འདོད་ཚུལ་གྱི་སྒོ་དང་མཐུན་པར་བསྟན་པ་དང་
མི་རིགས་ལ་ཞེན་ཁོག་རྫུན་མ་ཙམ་ཞིག་ཡོད་པས། བླ་མ་དང་སྤྲུལ་
སྐུ་འགའ་རེ་བྱེད་ཚུལ་ལ་མ་རངས་པ་ལས་གཞན་གང་ཡང་མིན་ཏེ།
རང་ཁ་ལ་བདག་པོ་རྒྱབ་ན་མྱི་ཁ་ལ་མི་སྡང་བ་སུས་ཀྱང་ལོས་ཤེས།
ད་ནས་བཟུང་ངེད་ཅག་གིས་བླ་མ་དང་སྤྲུལ་སྐུ་གཉིས་ཀྱི་ཁྱད་པར་ཕྱེ་
- 99 -



- · དུས་རབས་ཀྱི་བསམ་གཞིགས། • ཡ
ནས་བླ་མའི་གོ་གནས་དང་སྤྲུལ་སྐུའི་གོ་གནས་ལ་རྩིས་ཆེན་བྱེད་ཚུལ་
གྱི་ཁྱད་པར་ཡོད་དགོས། བླ་མ་ཡིན་ན་ཡོན་ཏན་གྱི་གཞི་རྐྱང་ཡོད་
པ་བསྟན་པ་དང་མི་རིགས་ཀྱི་དོན་སྒྲུབ་པ་ལ་གཞན་དྲང་མི་འཇོག་པ་
ཞིག་དང༌། སྤྲུལ་སྐུ་ཡིན་ན་ཁྱབ་པ་དེས་ངེས་པ་མེད་པ་ཞིག་གོ །
འདི་ ལ་ མུ་ བཞི་ འཇོག་ཚུལ་ ཡང་ ད་ ལྟའི་ དུས་ སུ་ ཡོད་ པར་ གྲགས།
དང་བོ་མང་ཚོགས་ཀྱི་རེ་འདོད་ལྟར་སྐྱེ་སྤྲུལ་དུ་ངེས་བཟུང་ཡང་ད་ལྟ་
སྐུ་ཕྲེང་ཐོག་མའི་མིང་འཁུར་ནས་མང་ཚོགས་ཙམ་གྱི་མིག་ལམ་ན་ཆེ་
བའི་རྫིག་ཉམས་ཁོ་ན་འཁྲ བ་མཁན་རྣམས་ཀྱི་ཚུལ་འདི་ལ། གུང་
ཐང་བསྟན་པའི་སྒྲོན་མེས། གཞན་ལ་འདི་ཕྱིའི་སྐྱབས་འཇུག་ཁས་
ལེན་ཡང་། ། རང་ཉིད་གར་འགྲོ་མེད་པ་ཡིད་རེ་མུག ། བསྟན་
འཛིན་གོང་མའི་གྲལ་དུ་འཚང་ན་ཡང༌། ། བསྟན་པའི་སྒོ་རུ་མ་ཆུད་
ཡིད་རེ་མུག ། ཅེས་གསུངས་པ་ལྟར་ལགས་ཀྱང༌། འདོད་ཚུལ་
འདི་དག་ པ་ རབ་དབྱངས་འབའ་ཞིག་ ཏུ་ སྣང་ མཁན་ དང་ འགྲོ་བ་
རིགས་དྲུག་ལ་དག་སྣང་བྱེད་མཁན་ཚོའི་ངོར་ཤིན་ཏུ་མི་མཛའ་བར་
མ་ཟད་གླེན་པ་ཨུ་ཚུགས་འཛིན་པ་དག་ལའང་མི་བདེ་བའི་ཚོད་ཡིན།
འོན་ ཀྱང་ གཞན་ པ་ རི་ གཉིས་ ཀྱི་ངོར་ བདེ་ན་ཆོག་ མ་ བདེ་ན་ཆོག
ངས་རང་གི་འདོད་པ་ཉི་ཚེ་བ་ཞིག་བྲིས་པ་ལས་གཞན་གང་ཡང་མིན་
ནོ། །ང་ཚོས་ཀྱང་སྔར་ལྟར་མང་ཚོགས་རང་བཞིན་གྱི་བསམ་བློ་མ་
བཅིངས་བར་བླ་མ་དང་སྤྲུལ་སྐུ་གཉིས་ཀྱི་གོ་གནས་ལ་དབྱེ་ཞིབ་བྱས་
ནས་ཡོན་ཏན་ཅན་བླ་མར་བཀུར་ཏེ་དེའི་གོ་གནས་མཐོ་སར་བཞག་
ཅིང་ཆོས་སྲིད་ཀྱི་བྱ་བའི་སྣེ་ཐག་གཅིག་ཏུ་བྱས་ན་མ་ནོར་བ་ཞིག་འོང་
ངེས་སོ། ། སྤྲུལ་སྐུའི་གོ་གནས་ད་རུང་སྔར་བཞིན་བསྒྱུར་ཚེ་སྤྲུལ་སྐུ་
ཇེ་མང་དང་ མཐུན་ སྒྲིལ་ཇེ་མེད། མཐར་ཆོས་སྲིད་གཉིས་ཀྱི་ སྣེ་
ཡ10） -
ir
io
ir



- • བསམ་གཞིགས་ཀྱི་འོས་གླེང • -
གཏོད་སའི་སྤྲུལ་སྐུ་ཚོ་གྲོང་ཁྱེར་ན་སྐྱིད་ཀྱང་ང་ཚོའི་མང་ཚོགས་ཀྱི་
རིགས་རི་སུལ་ནས་སྤྲང་དགོས་པའི་དུས་ཀྱང་མི་ཐོན་པ་སུ་ཞིག་གིས་
ཤེས། བསམ་བློ་ཞིབ་མོར་མ་བཏང་བར་འུ་ཅག་གིས་འཚོ་བ་སྐྱིད་
པོ་རེ་རྙེད་ནས་བསྡད་ན་སྤྲུལ་སྐུ་ཚོར་ཁ་གཏོང་དགོས་དོན་མེད་མོད།
ཞིབ་ཏུ་དཔྱོད་པའི་ཚེ་ན་སེམས་ལ་འདི་འདྲ་ཞིག་མི་འཆར་བ་མི་སྲིད་
དོ། །རྒྱུ་མཚན་འདིའི་དབང་གིས་གོ་བརྡ་ཕྱོགས་སུ་སྤྲད་པ་མང་
མོད་དེ་ལ་འཇིགས་པ་སྤུ་ཙམ་ཡང་མེད་དེ། མཉམ་མེད་ཙོང་ཁ་བ་
ཆེན་ པོས། བསམ་ པ་ བཟང་ ན་ ས་ དང་ ལམ་ ཡང་ བཟང་། །
གསུངས་པ་ལྟར་ལགས་སོ། ། །
ངས་འདི་ནས་རྒྱུད་མུར་བཤད་དགོས་པ་དང༌རྒྱུད་མར་བྲིས་
པའི་སྙིང་བོ་ནི། དགོན་པ་དང་སློབ་གྲྭ་སྡེ་བ་ཆེ་ཆུང་གང་ཡིན་རུང་
དེ་དག་གི་སྣེ་ཁྲིད་པར་བླ་མ་དགེ་བཤེས་མཁན་པོ་སོགས་ཀྱི་ཡོན་ཏན་
གྱི་སྤུས་ཚད་ལ་དཔགས་ཏེ་འཇོག་དགོས་པ་ལས། སྤྲུལ་སྐུ་ཚོའི་གོ་
གནས་སྔར་བཞིན་བསྒྱུར་ཚེ་བླ་མ་མཁན་པོ་དགེ་བཤེས་སོགས་ཀྱིས་
བསྟན་པ་དང་འགྲོ་བའི་དོན་རྒྱ་ཆེན་པོ་ཞིག་སྒྲུབ་ཀྱང་ནད་རོ་འདིས་
གེགས་རྒྱ་ཆེན་པོ་བཟོ་བཞིན་ཡོད་པ་མངོན་སུམ་ཡིན་པའི་སྣང་ཚུལ། །
དྲན་དབང་དགེ་ཆོས་ལགས་ཀྱིས། ཤེས་བརྩོན་ཐོས་པ་ཅན་གྱི་ཉམ་
ཆུང་གི་ཁ་སྟབས། ། བླུན་པོ་ནོར་རྐྱལ་ཁུར་བའི་དབང་ཤེད་ཀྱིས་
བཅོམ་སྟེ། ། ཆོས་མཐུན་བཀུར་སྟིའི་བཞུགས་ གྲལ་གོ་ལོག་ ཏུ་་་
བསྡེབས་ནས། ། སེང་གེ་ཁྱི་ཡི་གཡོག་ཏུ་གྱུར་ཚུལ་འདི་སྐྱོ་བ། །
ཞེས་ལུང་བསྟན་འདི་གོས་ཀྱི་ཕྱི་ནང་འཕྲོད་པ་ལྟར་དུ་གྱུར་བ་ཁས་
ལེན་དགོས་སོ། ། ཡང་མཁས་དབང་མཆོག་གིས། མི་མཐུན་
རིགས་དྲུག་འགྲོ་བའི་རྒྱལ་ཁབ་འདིར། ། བཅུ་ཡིས་འདོད་པ་བརྒྱ་
-- 101 -



in
ir
ir
- • དུས་རབས་ཀྱི་བསམ་གཞིགས། • -
ཡིས་མི་འདོད་ཅིང་། ། མི་ཡིས་མཐོང་བ་ལྷ་ཡིས་མི་མཐོང་བས། །
བདེན་རྫུན་ཚད་མའི་ཁྲིམས་ཐོག་སུ་ཡིས་ཆོད། ། གསུངས་པ་དང་
མཚུངས་པའི་སྒོ་ནས་སེམས་ཅན་གྱི་ལྟ་ལུགས་མི་མཐུན་པ་དང་འདོད་
ལུགས་མི་འདྲ་བའི་སྟབས་ཀྱིས། རང་རང་ལ་བཤད་སྟངས་རེ་དང་
འགྲེལ་ཚུལ་རེ་ཡོད་པ་ཐུགས་ལ་མ་བཞག་ན་སྐད་ཆ་རེ་རེའི་སྟེང་དུ་
ཚུལ་གསུམ་བརྩེགས་པ་དང་ལྷན་པ་འདེབས་པའི་འོ་བརྒྱལ་ཡོད་ན་
ཐང་། དེ་བས་ངས་ཀྱང་ཁ་མུར་མུར་དུ་འདུག་པ་ཚོ་ལས་བློ་ལྡན་སྐྱེ་
བོའི་དཔུང་ལ་རེ་ཞིག་བསམ་འཆར་བསྟན་པའི་ཟོལ་ཡིན། མཇུག་
ཏུ། དཔལ་སྤྲུལ་རིན་པོ་ཆེས། སྨྲས་པའི་ཅི་བྱ་སྨྲས་ཚུལ་བྲེ་མོའི་
གཏམ། ། འབྲེལ་མེད་རྣམ་གཡེང་བསྐྱེད་པའི་ཚུལ་ལ་ལྟོས། ། ད་
ནི་བརྗོད་མེད་ངང་ལ་གནས་ན་དགའ། ། སྨྲ་བརྗོད་རྦད་ཀྱིས་ཆོད་
ལ་ཡིག་དྲུག་སྒྲོངས། ། ད་ལྟ་ཞལ་གདམས་འདི་ཡིད་ལ་བཟུང་ནས་
སྐབས་སུ་བཤད་མཚམས་བཞག་ཀྱང༌། གོང་ནས་བཤད་པའི་ལྟ་
ཚུལ་ལ་ནོར་འཆུག་དང་སྐུར་འདེབས་ཀྱི་རྫོབ་རྟགས་མང་དྲགས་ན།།
ཇི་སྐད་དུ། དགེ་སློང་རཱག་ཨ་སྱས་ཀྱི་རྣམ་དག་བདེ་ཆེན་ཞིང་གི་
སྨོན་ལམ་ལས། ཁམས་གསུམ་སེམས་ཅན་བསད་ལས་ སྡིག་ཆེ་བ།
། བྱང་ཆུབ་སེམས་དཔའ་རྣམས་ལ་སྐུར་བ་བཏབ། ། དོན་མེད་སྡིག་
ཆེན་བསགས་པ་མཐོལ་ལོ་གཤེགས། ། ཞེས་བྱང་ཆུབ་སེམས་དཔའ་
སྦས་པའི་བརྟུལ་ཞུགས་ལ་སྤྱོད་པ་ཚོར་ཀྱལ་ཀ་རེ་འཕོགས་ནའང་ངས་
ལན་བརྒྱར་བཟོད་གསོལ་ཞུ། འོན་ཀྱང་གོ་བློ་དང་ཐོས་བློ་མེད་པའི་
ནང་བ་ནང་ཆེན་གྱི་རུ་ཁག་དང་གཅམ་བུའི་ཚིག་ལ་ཡིད་རྟོན་འཆའ་
བའི་རི་གྲོང་གི་ཨ་མཆོད་ཚོས་ཁ་ དགུ་གདེངས་ནས་ ངན་སྨྲས་བྱས་
ཀྱང༌། འཕགས་པ་ཀླུ་སྒྲུབ་ཀྱིས། བླུན་པོས་བླུན་པོ་མཐོང་གྱུར་ན།
ཁཡ 102 =



-- •བསམ་གཞིགས་ཀྱི་འོས་གླེང . --
༑ ཙན་དན་བས་ཀྱང་བསིལ་བར་བྱེད། ། གལ་ཏེ་མཁས་པ་མཐོང་
གྱུར་ན། ། ཕ་གསོད་པ་ནི་ལྟ་བུར་སེམས། ། དེ་ལྟར་རང་གི་སྤོབས་
པ་ལ་ལུང་འདིས་གདེངས་ཚོད་ཅིག་བྱིན་ཏེ་ཞོར་དུ་ལབ་ཅིག་ཀྱང་
ཐལ་ལོ། །
གསེར་རྟ་བླ་རུང་སློབ་གྲྭ་ཆེན་མོ་ན་སློབ་གཉེར་བྱེད་སྐབས་སུ་
མགྱོགས་པར་བྲིས་པ་དགེའོ། །
-
103 ག་



-- • དུས་རབས་ཀྱི་བསམ་གཞིགས། ·ཁ་
ང་ཚོས་རང་ངོ་རང་གིས་ཤེས་དགོས།
འགར་རྩེ་ཚུལ་ཁྲིམས།
C
07
འཛམ་གླིང་ཡོངས་ཀྱི་གཟུར་གནས་མཁྱེན་དཔྱོད་ཅན་དང་ཚན་རིག་
ཐབས་འཕྲུལ་གྱི་སྒོ་ནས་དངོས་དོན་བདེན་འཚོལ་གྱིས་གནས་ལུགས་
དམར་རྗེན་དུ་འདོན་པའི་ཆེད་ལས་མཁས་པ་ཡོངས་ཀྱིས་དུས་རབས་
ཉེར་གཅིག་པའི་གླེང་བྱའམ་སྤྱི་ནོར་ཉག་གཅིག་ཏུ་སེམས་པའི་བོད་མི་
རིགས་འདི་ལ་དཔྱད་ འཇུག་ དང་ཉམས་བཞེས་མཛད་མཁན་ སྲོད་
དུས་ཀྱི་རྒྱུ་སྐར་ཇི་བཞིན་རང་རང་གི་མྱོང་ཚོར་འོད་དུ་འཚེར་བ་མཚོ་
ལྔ་ གླིང་བཞིས་ རྒྱན་ པའི་གོ་ལའི་ཁྱིམ་རྒྱུད་འདི་ན་ རྒྱ་མཚོའི་རླབས་
རིས་ ཇི་ བཞིན་ གཅིག་རྗེས་གཉིས་མཐུད་ཀྱིས་ སྐྱི་བསེར་རླུང་དང་་་
འ གྲོགས་ནས་རླུང་འཕྲིན་དང་བརྙན་འཕྲིན་ གསར་འགྱུར་གང་་་་་
བཟང་གང་ལེགས་ སྒོས་བསྒྲགས་པ་ལ་གཞིགས་ཚེ། གངས་རིའི་
ལས་སྐུལ་ལ་དུངས་ཞེན་ཟབ་ཅིང་། ཆེན་པོ་བོད་ཀྱི་ཤེས་རིག་ལ་
ནང་བྱན་ཆུད་པའི་དགོན་སྡེ་ཆེ་ཆུང་ཀུན་གྱི་ཕན་བདེ་ཡིད་ལ་བརྣག་
ཅིང་མི་ཚེ་ཆོས་ལ་བསྐྱལ་བའི་དགེ་བའི་ བཤེས་ གཉེན་རྣམས་དང་།
སློབ་གྲྭ་ཆེ་འབྲིང་ ཀུན་ ཏུ་ རང་རིགས་ཡར་རྒྱས་དང་ཤེས་རིག་དར་
སྤེལ་ལ་རྒྱུན་པར་བརྩོན་པའི་གངས་སིལ་གྱི་སྨྱུ་གུ་གཉོར་དང་གཉོར་
མུས་སུ་བཞུགས་པའི་དགེ་རྒན་རྣམ་པས་གཙོས། སྐྱ་སེར་སུ་ཡིན་
ཡང་སྐྱིད་ཀྱི་དྲོད་རླབས་ཤིག་ནང་ནས་འཕྱུར་ཏེ། རང་རེའི་དར་
རྒུད་ལ་མ་མཐའ་ཡང་གཏམ་གླེང་དེ་བྱས་ཡོད་པར་སེམས་ལ། དེ་
1(34 --



ཡ. བསམ་གཞིགས་ཀྱི་འོས་གླེང . ཡ
མཚུངས་སུ་རང་རེའི་རྒྱལ་ཁབ་འདིས་མི་རིགས་གང་ཡིན་ཡང་དེའི་
རིག་ གནས་དང་ཡུལ་སྲོལ་གོམས་འདྲིས་ ལ་ མཐོང་ ཆེན་ གནང་ སྟེ།
ཞིན་ཅང་དང་ནང་སོག་སོགས་ས་ཁུལ་དུ་མར། ཡུལ་དེའི་སྐད་ཡིག་
གི་ གཙོས་ རྒྱལ་ ཁབ་ཀྱི་ཆབ་དཔལ་རིག་གསུམ་དྲིལ་ བསྒྲགས་བྱེད་་་
དགོས་པ་དང་མི་རིགས་གང་ཡིན་ཡང་རང་གི་རིག་གཞུང་གཅེས་པར་
འཛིན་པ་ལས། མེད་བརླག་ ཏུ་ བཟོ་ བ་ནི་ རང་གིས་རང་གི་བརླ་
སྲོག་གཅོད་པ་དང༌། རྒྱལ་ཁབ་ཀྱི་རྩ་ཁྲིམས་ལ་ ཐད་ ཀར་གཏོར་
བརླག་བཏང་བ་དང་། བསམ་བློའི་འཐབ་རྩོད་ཀྱིས་རྒྱལ་ཁབ་ཐོར་
ཞུགས་ཏུ་འགྲོ་བ་དང༌། རང་རང་གི་མི་རིགས་ཉམས་པའི་སྔ་ལྟས་
སུ་འཁུམས་པས། མི་་རིགས་གང་ཡིན་ཡང་ལོ་རབས་བརྒྱད་ཅུ་ཡེ་
མས་ནས་ད་བར་མེ་ཏོག་མཉམ་བཞད་དང་མཁས་བརྒྱ་འགྲན་གླེང་གི་
སྟེགས་བུར་བུད་དེ་ཁ་ཕྱོགས་གསལ་ཞིང་དམིགས་ཡུལ་ཡོད་པའི་སྒོས་
རང་རང་གི་ཤེས་རིག་མཉམ་པ་སོར་ཆུད་དང་གནས་པ་གོང་འཕེལ་
གྱིས་ དུས་ རབས་ གསར་ བར་ བསྐྱོད་ པའི་ བཀའ་ བརྒྱ་ བསྒྲགས།
དེས་ན་ང་ཚོའི་མདོ་དབུས་ཁམས་གསུམ་དུ་འཚོ་གནས་བསྐྱལ་བའི་
བོད་པ་སུ་ཡིན་ཡང་གོམས་གཞིགས་བྲལ་ཞིང་མིང་དོན་ལྡན་པའི་རྡོ་
རྗེ་ཕ་ལམ་ལྟ་བུའི་ནང་རིག་པའི་གཙོས་བོད་རིག་པ་འདི་ཕྱོགས་གང་
འཐད་ནས་འཐུས་ཚངས་སུ་བཏང་སྟེ། འཚེ་མེད་དགེ་སྦྱོང་གི་ལམ་
ཕྱོགས་འདི་ཚན་རིག་དང་བསྡུར་ནས་འཛམ་གླིང་སྐྱེ་འགྲོ་ཡོངས་ལ་
མགྱོགས་མྱུར་ངང་དྲིལ་ བསྒྲགས་དང་ར་སྤྲོད་བྱེད་དགོས། རང་
རེའི་བོད་པ་འདིའང་རྗེས་ལུས་ཀྱི་འཆིང་རྒྱ་ལས་ ཐར་ཡོད་མེད་ལ་
བསམ་གཞིགས་བྱས་ཏེ། བསམ་པའི་དཔལ་ཡོན་དུས་ རབས་ཀྱི་
རྗེས་སུ་ལུས་པ་ཡིན་ནམ་་དངོས་པོའི་དཔལ་ཡོན་དུས་རབས་ཀྱི་རྗེས་
- 105 -



ཁ · དུས་རབས་ཀྱི་བསམ་གཞིགས། • -
སུ་ལུས་པ་ཡིན། ཡང་ན་སྔོན་ཐོན་གྱི་རྒྱལ་ཁབ་དུ་མས་ད་ལྟ་འཕྲིན་
གསར་དུ་སྒྲོག་བཞིན་པའི་ནང་བཅུད་ཀྱི་སེམས་ཅན་ཕྱི་སྣོད་ཀྱི་འཇིག་
རྟེན་ལ་བསྟེན་ནས་འཚོ་དགོས་པ་དང་། དེས་ན་འཛམ་གླིང་ཡོངས་
ཀྱི་འགྲོ་བ་མིའི་རིགས་ལ་ཕན་བདེ་བསྐྲུན་པ་ལ་སའི་གོ་ལའི་ཚེ་སྲོག་
དང་ འབྲེལ་ བའི་ སྲོག་ཆགས་སྐྱེས་དངོས་ཡོངས་ལ་སྲུངས་སྐྱོབ་བྱ་་་
དགོས་པ་ལོ་ངོ་སྟོང་ཕྲག་དུ་མའི་ཡར་སྔོན་ནས་ཤེས་པའི་ གཏུམ་པོ་
འབྲོང་དང་རྒོད་པོ་རྐྱང་སོགས་ལ་ཕ་བུ་ལྟར་འདྲིས་པའི་གངས་ཅན་
པ་རྣམས་བསམ་དངོས་གང་འ ཐད་ནས་སྔོན་ཐོན་ལས་ཀྱང་སྔོན་ཐོན་
གྱི་ཡང་རྩེར་སླེབས་པ་ཡིན། དེས་ན་ཆེན་པོ་བོད་ཀྱི་སྐྱ་སེར་ ཤེས་
ཡོན་ཅན་རྣམས་ཀྱིས་གཅིག་ན་རྒྱལ་ཁྲིམས་དང་གཉིས་ན་ཕུག་སེམས་
ལ་ བསྟེན་ནས་ མཐུན་ སྒྲིལ་གྱི་ལག་རྡང་མགྱོགས་མྱུར་ངང་ མཐོ་རུ་
བཏེགས་ཏེ། དཔུང་བ་མཉམ་གཤིབ་དང་གཅིག་སྟེང་གཉིས་སྣོན་
སྒོས་མི་རིགས་འདིའི་དར་རྒུད་དང་བོད་རིག་པའི་ཕན་ནུས་སོགས།
ཁ་མིན་དོན་སྟེང་ནས་ཉམས་བཞེས་དང་ལག་བསྟར་བྱས་ནས་འཛམ་
གླིང་ཡོངས་འཚེ་མེད་ཞི་བདེ་ལ་རོལ་ཐུབ་ པའི་བོད་ རིག་ པའི་སྨན་
མཆོག་འདི་སྐད་རིགས་སྣ་ཚོགས་སྒོས་ར་སྤྲོད་བྱེད་དགོས་པ་ང་ཚོར་
དུས་རབས་ཀྱིས་སྤྲད་པའི་འོས་འགན་དང༌། རྒྱལ་ཁབ་འདིའི་གཟི་
བྱིན་ཡང་ཡིན་ལ། ཁ་ཚ་དགོས་གཏུགས་ཀྱི་བྱ་བཞག་བྲེལ་འཚུབ་
ཅན་ཞིག་ཀྱང་ཡིན། རྒྱུ་མཚན་ནི་དེང་སྐབས་འཛམ་གླིང་གི་ས་ཁུལ་
དུ་མར་རྡུལ་ཕྲན་དང་ཉི་མའི་འོད་རླབས་སོགས་ཀྱི་ནུས་ཤུགས་དང་
དུག་རྫས་སྦྱོར་བ་སྐྱི་ཡ་བ་མང་བས་ནམ་མཁའ་བར་སྣང་ས་ཆུ་མེ་རླུང་
ཀུན་ཏུ་མངོན་མི་མངོན་ཟོལ་སྦྱོར་སྣ་ཚོགས་ཀྱིས་སྤུད་ནས་སྦས་ཡོད་
པར་ཀུན་གྱིས་གླེང་ལ། དེས་ན་མིའི་སེམས་ཁམས་འཚེ་མེད་དགེ་
— 106 —



-
བསམ་གཞིགས་ཀྱི་འོས་གླེང. -
སྦྱོང་ གི་ ཐབས་ལམ་གྱིས་ བསྒྱུར་ཏེ། ལས་དབང་ངམ་རྒྱུ་དབང་་་
བཟང་ངན་གྱི་སྒོས་འབྲས་བུ་བཟང་ངན་སྣ་ཚོགས་འབྱུང་བ་མིག་
མཐོང་ལག་ཟིན་དུ་གནས་པ་འགའ་རེ་གནའ་དུས་ཀྱི་རྒྱང་འཕེན་པ་
ནས་ད་ལྟ་དེའི་ལྟ་བ་གསར་བཤད་ཡིན་མདོག་ཏུ་རློམ་པ་རྣམས་ཀྱིས་
ཀྱང་ཁས་མི་ལེན་ཐབས་མེད་ཡིན། དེས་ན་འགྲོ་བའི་ཕན་བདེ་དང་
ཕྱི་སྣོད་ཀྱི་འཇིག་རྟེན་ནང་བཅུད་ཀྱི་སེམས་ཅན་སོགས་ཀྱི་གཡོ་འགུལ་
ལ་བསམ་གཞིགས་བྱེད་པའི་འཚེ་མེད་དགེ་སྦྱོང་བའི་མིང་དོན་གནད་
སྨིན་གྱི་སྡེ་གཉིས་ཏེ། གངས་ཁྲོད་ཀྱི་གོས་དཀར་ལྕང་ལོ་ཅན་དང་
རབ་བྱུང་ངུར་སྨྲིག་ཅན་གཉིས་ཀྱིས་རང་རིགས་ཀྱི་སློབ་གྲྭ་ཆེ་འབྲིང་
ཀུན་གྱི་དགེ་རྒན་རྣམས་གཙོ་བོ་ཡིན་པས། རིས་མེད་སྐད་གཉིས་སྨྲ་
བ་དག་ལ་མཛའ་བརྩེ་ངང་མཐུན་སྒྲིལ་བཟུང་སྟེ། ཆོས་ལུགས་པ་
དང་སློབ་གྲྭའི་དགེ་སློབ་ཡོངས་འོ་ཆུ་འདྲེས་པ་ལྟ་བུའི་མཐུན་སྒྲིལ་
ཡོང་ན་ང་ཚོ་གངས་ཅན་པ་རྣམས་དུས་རབས་ཉེར་གཅིག་པའི་ནང་
ཆེས་འཆར་གཞི་ལྡན་ཞིང་། ཆེས་འདུན་ལམ་ཡོད་པའི་སྔོན་ཐོན་གྱི་
རྒྱལ་ཁབ་དག་གི་གྲས་སུ་མི་འགྲོ་བའི་ངེས་པའང་མེད་ལ། མ་་་
མཐའ་ཡང་རང་རིགས་རང་གིས་མཐོང་ཞིང་རང་མགོ་རང་གིས་ཐོན་
པའི་མི་རིགས་ཤིག་ཏུ་འགྱུར་བ་སུ་ཞིག་ཚོམ། འཛམ་གླིང་གི་རྒྱལ་
ཁབ་གཞན་དང་མི་རིགས་གཞན་གྱིས་རང་རང་གི་ས་ཆའི་ཐོན་ཁུངས་
སྔོག་ འདོན་བྱས་ནས་ ཚར་ ལ་ ཉེ་ བ་ དང་ཚར་ སོང་ བའང་ མང་ ལ།
ལ་ལས་ཐབས་བརྒྱ་ཇུས་སྟོང་གིས་ཐན་སྐྱོན་དང་ས་འགུལ་ནད་ཡམས་
སོགས་ཀྱི་རྐྱེན་ལ་བརྟེན་ནས་སྐྱེས་དངོས་སྲོག་ཆགས་ལ་གྱོང་གུད་དང་
ཤི་རྨེ་ཚབས་ཆེན་བྱུང་ཡང་། ས་ཆའི་གཏེར་ཁ་ལ་ད་བར་འགྲུམ་
འགྲིལ་སྟབས་མི་བདེ་བའི་དབང་གིས་སྔོག་འདོན་ཚབས་ཆེན་མ་བྱས།
– 107 -



མ• དུས་རབས་ཀྱི་བསམ་གཞིགས། • --
དེས་ན་འགྲོ་བ་མིའི་ཐོབ་ཐང་དང་ཁེ་དབང་སོགས་རང་རང་གི་ལག་
ལ་གོང་རིམ་གྱིས་སྤྲད་ཡོད་པ་ངོ་ཤེས་པར་བྱས་ནས། སྐྱེས་དངོས་
སྲུང་སྐྱོབ་དང་རིན་ཐང་ཆེ་བའི་རིག་གནས་དར་སྤེལ་དང་དག་ཐེར་
བྱེད་དགོས་པ་དགོན་པ་དང་སློབ་གྲྭ་གཉིས་གཙོ་མཛད་པའི་སེར་སྐྱ་
ཐུན་མོང་གིས་འདོར་མི་རུང་བའི་བྱ་བཞག་གལ་ཆེན་ཞིག་ཡིན་ལ།
ཁྱད་པར་དུ་དུས་རབས་འདིའི་ནང་རྒྱལ་བདེ་དམངས་སྐྱིད་ཀྱི་དཔལ་
ལ་རོལ་བར་མི་འདོད་པ་མེད་ལ། རོལ་ཀྱང་དགོས་པས་ང་ཚོས་མི་
རིགས་མཐུན་སྒྲིལ་དང་རྒྱལ་ཁབ་བདེ་འཇགས་རང་རིགས་དར་རྒྱས་
ཀྱི་ཆེད། མདོ་སྔགས་གཉིས་ཀྱིས་མཚོན་པའི་རང་གི་རིག་གཞུང་
མཐའ་དག་གི་རང་རྐང་རང་གིས་འཛིན་པ་ལ་རང་རིགས་ཀྱི་ལས་
བྱེད་རུ་ཁག་དང་སློབ་གྲྭའི་དགེ་སློབ་ཡོངས་ཀྱིས་འབད་དགོས། ད་
དུང་ནུབ་རྒྱུད་ཐོན་འབྱེད་ཆེན་མོའི་བྱེད་ཕྱོགས་ཀྱི་ཉི་གཞོན་ང་ཚོའི་
མཁའ་དབྱིངས་ལ་རང་དབང་དུ་ཤར་བའི་སྐབས་འདིར། ང་ཚོས་
ཀྱང་ཀྲུང་དབྱང་གིས་བཏོན་པའི་མཚོན་བྱེད་གསུམ་སྟེ། ཀྲུང་གོའི་
སྔོན་ཐོན་སྤྱི་ཚོགས་ཀྱི་ཐོན་བསྐྱེད་ནུས་ཤུགས་ཀྱི་འཕེལ་རྒྱས་བླང་བྱ་
མཚོན་པ་དང་། ཀྲུང་གོའི་སྔོན་ཐོན་རིག་གནས་ཀྱི་མདུན་བསྐྱོད་ཁ་
ཕྱོགས་མཚོན་པར་བྱེད་པ་དང༌། ཀྲུང་གོའི་ཆེས་རྒྱ་ཆེ་བའི་མི་མང་
གི་རྩ་བའི་ཁེ་ཕན་མཚོན་པར་བྱེད་པ་སོགས་དགོངས་དོན་ལག་ལེན་
བྱེད་དགོས། ཅིའི་ཕྱིར་ཞེ་ན། ཐོན་བསྐྱེད་ནུས་ཤུགས་ཀྱི་འཕེལ་
རྒྱས་མེད་ན། སྔོན་ཐོན་མི་རིགས་ཀྱི་མདུན་བསྐྱོད་མེད་ལ། དེ་
མེད་ན་རྒྱ་ཆེ་བའི་མི་མང་གི་ཁེ་ཕན་ག་ལ་ཡོད། དེས་ན་མི་མང་གི་
ཁེ་ ཕན་ དང་ ཐོན་ བསྐྱེད་ ནུས་ཤུགས་ ཀྱི་ འཕེལ་ རྒྱས་ འབྱུང་ བ་ ལ།
སྔོན་ཐོན་རིག་གནས་ཀྱི་མདུན་བསྐྱོད་དེ་ སྔོན་ཐོན་ཚན་རིག་རིག་
--- 108 ཡས་



- •བསམ་གཞིགས་ཀྱི་འོས་གླེང • མ་
o]2 O)
གནས་ཀྱི་གཙོས་རྒྱལ་དམངས་ཡར་རྒྱས་དང་འཛམ་གླིང་ཞི་བདེ་གོ་ལ་
སྲུང་སྐྱོབ་ བཅས་ལ་ ཕན་ པའི་ རིག་གཞུང་དག་ཀྱང་སྔོན་ཐོན་རིག་
གནས་ཀྱི་གྲས་སུ་བཞག་ཡོད། ང་ཚོའི་ནང་བསྟན་ཤེས་རིག་འཛམ་
གླིང་གི་སྔོན་ཐོན་རྒྱལ་ཁབ་མི་ཉུང་བ་ཞིག་གིས་རང་རང་གི་རྒྱལ་སྤྱིའི་
ཆོས་ལུགས་སུ་གྱུར་ཡོད། ད་དུང་ཆོས་ལུགས་འདི་ལ་ཞིབ་འཇུག་
བྱེད་མཁན་གྱི་ཚན་རིག་པ་དང་འཛམ་གླིང་གི་མཁས་པ་མི་ཉུང་བ་
ཞིག་གིས་འཛམ་གླིང་ཡོངས་ཀྱིས་ སློབ་ དགོས་ པའི་ སྔོན་ ཐོན་ རིག་་་
གཞུང་ཞིག་ལ་མ་སྐུལ་དང་ལེན་སྒོས་འདེམས་ཤོག་འཕེན་བཞིན་ཡོད་
ལ། འཛམ་གླིང་གི་རྒྱལ་ཁབ་རེ་གཉིས་མ་གཏོགས་མང་ཆེ་བས་རིག་
གཞུང་འདི་ལ་ཞིབ་འཇུག་བྱེད་སའི་ལས་ཁུངས་གཏན་འཁེལ་བྱས་
ཡོད་པར་མ་ཟད་འབྲས་བུའང་མི་དམན་པ་རེ་བླངས་ཡོད་པ་བོད་རྒྱ་
དབྱིན་ གསུམ་ སྒོས་དུས་ དེབ་ཕུལ་བ་དང་། རྒྱང་བསྒྲགས་གཏོང་
བཞིན་ཡོད་པ། རྣ་བ་འཛུབ་མོས་མ་བཀབ་ན་མི་གོ་ས་ག་ལ་ཡོད།
དེ་དང་མཐུན་པར་པཎ་ཆེན་སྐུ་ཕྲེང་བཅུ་བ་མཆོག་གིས་ ཀྲུང་གོའི་
བོད་བརྒྱུད་མཐོ་རིམ་ནང་བསྟན་སློབ་གླིང་གི་གཙོས། བོད་ལྗོངས།
ཀན་ ལྷོ། མཚོ་སྔོན། བཅས་ལའང་ཆེས་འཆར་ གཞི་ ལྡན་ཞིང་
ཆེས་སྒྲིག་འཛུགས་ལེགས་་པའི་ནང་བསྟན་སློབ་གྲྭ་རེ་བཙུགས་གནང་
མཛད་མོད། དེང་སྐབས་མདོ་སྨད་ལྷོ་རྒྱུད་ཀྱི་ཆོས་སྡེ་ཆེན་པོ་བླ་
བྲང་བཀྲ་ཤིས་འཁྱིལ་གྱི་ནང་བསྟན་སློབ་གྲྭ་ལྟ་བུ་མེད། ཅིའི་ཕྱིར་
ཞེ་ན། ཀུན་མཁྱེན་བླ་མ་དང་ཁྲི་གུང་ ཐང་བ་བསྟན་པའི་དབང་
ཕྱུག་རྣམ་གཉིས་ཀྱི་གཙོས་ཆོས་སྡེ་འདིའི་བླ་སྤྲུལ་དང་རབ་འབྱམས་
དགེ་བའི་བཤེས་བ།ཉེན་རྣམས་ཀྱིས་ ཀུན་གཟིགས་པཎ་ཆེན་སྐུ་ཕྲེང་
བཅུ་བ་མཆོག་གི་ཐུགས་བཞེད་འགྲུབ་ཕྱིར་བརྩེ་བས་བསྐྱངས་པ་རེད།
ཡ 109 -



— • དུས་རབས་ཀྱི་བསམ་གཞིགས། • --
དེས་ན་ང་ཚོས་དུས་རབས་ཉེར་གཅིག་གི་སྐབས་འདིར་བོད་རིག་པའི་
དཔྱད་གླེང་བྱེད་སའི་ལྟེ་གནས་ཆོས་སྡེ་ཁག་ཡིན་པ་ངོ་ཤེས་དགོས་
པར་མ་ཟད། འཛམ་གླིང་ཤེས་རིག་གི་ཁྱད་ནོར་འདི་རང་གཞན་
ཀུན་ལ་ངོ་སྤྲད་ནས་པན་ཆེན་སྐུ་ཕྲེང་བཅུ་བ་མཆོག་གི་ཐུགས་བཞེད་
འགྲུབ་པའི་ཐབས་ལ་འ ཕྲལ་འཕྲལ་དུ་འབད་རྒྱུ་ནི་གྱི་ན་བ་རྡོ་རྗེ་སྤུ་
གྲིའི་སྙིང་གི་རེ་འབྲས་ཉག་གཅིག་ཡིན་ནོ། །
– 110 —



- • བསམ་གཞིགས་ཀྱི་འོས་གླེང • –
ནང་བསྟན་ཆོས་ལུགས་ཀྱི་གཞི་རྩའི་
བསམ་བློའི་སྐོར་གླེང་བ།
རྩེ་སྐྱེས་རིག་པའི་འཕུར་མདའ། །
དེ་ ཡང་རིག་པའི་དཔའ་བོ་མཁས་དབང་དགེ་འདུན་ཆོས་འཕེལ་་་
ལགས་ཀྱིས། གྲོག་མ་མིག་མེད་བདེ་བའི་ཆེད་དུ་རྒྱུགས། །ས་འབུ་
རྐང་མེད་བདེ་བའི་ཆེད་དུ་རྒྱུགས། ། མདོར་ན་འཇིག་རྟེན་ཐམས་
ཅད་བང་འགྲན་ནས། ། གཅིག་ལས་གཅིག་ལྷག་བདེ་བའི་ཆེད་དུ་
རྒྱུགས། ། ཅེས་གསུངས་པ་བཞིན་དུ་མཐོ་བ་རྒྱལ་ཁབ་ཀྱི་ཀྲུའུ་ཞི་ལྟ་
བུ་དང་དམལ་བ་གྲུ་སྨྱོན་ང་རང་ལྟ་བུའི་མཐོ་དམན་བར་མའི་སྲོག་
ལྡན་འགྲོ་ བ་སུ་ལ་མཚོན་ནའང་ཞི་བདེ་འདོད་པའི་བློ་མཉམ་དང་།
སྡུག་བསྔལ་མི་འདོད་པའི་བློ་མཉམ་པར་ཕན་ཚུན་ལྷན་སྐྱེས་ཀྱི་ཚུལ་
དུ་ཡོད་པ་སྨྲས་མི་དགོས་མོད། འོན་ཀྱང་ཞི་བདེ་དང་རྒུད་པའམ་
སྡུག་བསྔལ་གྱི་རྩ་བ་གང་ཡིན་ལེགས་ པར་ངེས་མ་ཟིན་པའི་དབང་
གིས་མི་ཕལ་ཆེར་གྱིས་སེམས་ཀྱི་ཕུགས་སུ་ཞི་བདེ་འདོད་ནས་དངོས་
སུ་ཆུད་པ་དང་སྡུག་བསྔལ་གྱི་རྒྱུ་ཚོགས་གང་མང་ཞིག་བསྐྲུན་བཞིན་
ཡོད་དེ། རྣམ་གསལ་གྱི་དཔེ་ཞིག་བཀོད་ན། རྒྱལ་ཁབ་ལ་བདེ་
འཇགས་དང་ཞི་བདེ་ཡོངས་ཆེད་དུ་དུག་རྫས་དང་རྡུལ་ཕྲན་མཚོན་ཆ་
སོགས་བསྒྲིགས་ཏེ་དམག་འཁྲུག་རྒྱག་བཞིན་ཡོད་ པའི་འཇིག་ སྐུལ་
རིང་ལུགས་པ་ ( པིན་ལ་ཏིན) ལྟ་བུས་མཚོན་ནུས་ཏེ། ཅིའི་ཕྱིར་ཞེ་
ན། ཞི་བདེ་དང་དམག་འཁྲུག་གཉིས་འགལ་བ་ལྟག་སྤྲོད་ལྟ་བུ་ཡིན་
111
ཡ



-- • དུས་རབས་ཀྱི་བསམ་གཞིགས། .
ཏེ། དམག་འཁྲུག་བསླངས་བའི་རྒྱུ་རྐྱེན་ལ་བརྟེན་ཏེ་མིའི་རིགས་ཀྱི་
སེམས་ལ་འཇིགས་སྣང་དང་སྡུག་བསྔལ་འདྲ་མིན་སྣ་ཚོགས་བྱུང་དང་
འབྱུང་བཞིན་ཡོད་པ་ནི་མངོན་སུམ་ལྟ་བུར་གྲུབ་བོ། ། དེས་ན་ང་
ཚོས་འདས་པའི་ལོ་རྒྱུས་ལ་བསམ་གཞིགས་བཏང་ཚེ་འབྱུང་འགྱུར་གྱི་
བྱ་བའི་དབྱེ་མཚམས་ཀྱང་མིག་ལམ་དུ་འཆར་མི་ཐུབ་བའི་ངེས་པ་
མེད་དོ། ། དེར་བརྟེན་ང་ཚོས་རང་རང་གི་ཚེ་སྲོག་ལ་གཅེས་སྤྲོས་
བྱས་ ཏེ་ སྙིང་ འཇགས་ ཀྱི་ འཚོ་ བ་ རྣལ་ མ་ ཞིག་ རོལ་ དགོས་ ཕྱིན།
འཇིག་རྟེན་ཁ་དཔེ་ལ། སྐྱིད་ཀྱི་རྟ་ཕོ་མཉམ་ཞོན་དང་། སྡུག་གི་
ཁུར་བོ་མཉམ་འཁུར་ཞེས་ པ་ལྟར་ དུ། ཆགས་སྡང་ གིས་ འ ཐེན་
འཁྱེར་མི་བྱེད་པར་རྡོག་རྩ་གཅིག་སྒྲིལ་དང་དཔུང་བ་མཉམ་བཤིབ་
བྱས་ཏེ་བཟང་ངན་དང་བདེན་རྫུན་གྱི་རྐྱ་བཀར་ནས་ལག་ཆ་ནང་
འདྲེན་དང་བསམ་བློ་བརྗེ་སྤོར་བྱས་ཏེ་གཙོ་ཆེར་མི་རང་རང་གི་ནང་
གི་བསམ་བློ་ལ་བརྟགས་ཤིང་ཞིབ་འཇུག་སྒོས་རང་སེམས་ལ་འགྱུར་
ལྡོག་ གཏོང༌ རྒྱུ་ ནི་ ངའི་ གྲོགས་ པོ་ ཚང་ མས་ དམིགས་ འབེན་ དང་།
བདག་གིས་གླེང་བྱ་འདིའི་ཐོག་མའི་གྲོས་གཞི་འང་ཡིན།
དེས་ན་ཁ་མིག་ཡར་བལྟ་དང་སྤོབས་པ་ཆེར་བསྐྱེད་ཀྱི་ཚུལ་དུ་
སྙིང་ནས་བརྡོལ་བའི་གཏམ་འགའ་གླེང་བ་ལ། བཞི་བརྒྱ་བ་ལས།
ཆོས་ནི་མདོར་ན་མི་འཚེ་བར། ། དེ་བཞིན་གཤེགས་པ་རྣམས་ཀྱིས་
གསུངས། ། ཆོས་ཉིད་མྱ་ངན་འདས་པ་སྟེ་། ། འདིར་ནི་དེ་གཉིས་
ཁོ་ནའོ། ། ཞེས་གསུངས་པ་ལྟར་དུ་འགྲོ་བ་མིའི་རིགས་ཀྱིས་མཚོན་
པའི་སེམས་ལྡན་སྐྱེ་འགྲོ་ཡོངས་ཀྱི་ཚེ་སྲོག་ལ་གནོད་པ་དང་འཚེ་བ་མི་
བྱེད་པར་མ་ཟད་ད་དུང་མཛའ་གཅུགས་དང་ལྷག་བསམ་བྱམས་སྐྱོང་
སོགས་ཀྱི་སྒོ་ནས་ཕན་ཚུན་ལ་དངོས་རྒྱུད་ཅི་རིགས་སྒོས། རྒྱབ་སྐྱོར་
-- 112 -



-- • བསམ་གཞིགས་ཀྱི་འོས་གླེང.
}l
དང་རམ་འདེགས་བྱེད་རྒྱུ་ནི། སངས་རྒྱས་ཆོས་ལུགས་ཀྱི་ཐུན་མོང་
མ་ ཡིན་ པའི་ རྩ་ བའི་ ཉིང་དགོས་དང་། འཛམ་གླིང་ཞི་བདེ་ ཐོབ་
བྱེད་ཀྱི་ཉེར་ལེན་ལྟ་བུ་ཅེའི་ཕྱིར་མ་ཡིན་ནམ། འདི་ལས་ལྡོག་སྟེ་
རྒྱལ་ཁབ་དང་ཚོགས་པ་གང་ཞིག་ཡིན་རུང་ཆོག་གི་མཐུན་སྒྲིལ་སོགས་
ལ་དོ་སྣང་དང་བརྩི་བཀུར་མི་བྱེད་པར་གཡོ་སྒྱུ་ཁྲམ་གསུམ་དང་
འཐབ་རྩོད་འཁྲུག་ལོང་སོགས་བྱས་དང་བྱེད་བཞིན་ཡོད་པ་དག་ནི་
དོན་ངོ་མའི་སྟེང་ནས་བཤད་ན་སངས་རྒྱས་ཆོས་ལུགས་ཀྱི་དགོངས་པ་
ལྟར་གྱི་སྤྱི་སེམས་ཀྱི་དྲི་ཙམ་མེད་པར་མི་རང་རང་གི་སྒེར་སེམས་ངན་
པ་ལས་བྱུང་བ་ཡིན་ལ། དེའི་ཕྱིར་བོད་ཀྱི་ཁ་དཔེ་ལ། ནང་ནས་
བཀྲ་མ་ཤིས་ན། ཕྱི་ནས་དོན་མི་འགྲུབ་ཞེས་པ་ལྟར། སྒེར་སེམས་
ནི་རང་གཞན་ཀུན་གྱི་ཕན་བདེའི་སྲོག་ལ་རྒོལ་བའི་གཤེད་མ་ལྟ་བུར་
སངས་རྒྱས་ཆོས་ལུགས་ པའི་ དགོངས་ པ་ཡིན་པར་སྨྲ་མི་དགོས་ལ།
ཚན་རིག་པ་དག་གིས་ཀྱང་འདོད་དེ། ཚན་རྩལ་མཁས་པ་དབྱིག་
ལགས་ཀྱིས་དེ་ལས་ལྡོག་སྟེ་གཞན་ལ་གནོད་སེམས་ཆེ་བ། ཕྱོགས་
རིས་དང་ཁོང་ཁྲོ་ཆེ་བ། སྤྱི་བྱས་ཀྱི་གནས་ཚུལ་མི་ཤེས་པ་ཞིག་ཡིན་
ཚེ་སུ་དང་ཕྲད་ན་གྱོད་དང་ཁ་མཆུ། གང་ལ་ལོངས་སྤྱད་ཀྱང་མི་
ངོམས་པས་ བཟང་གིས་ ཁ་མི་བཀང་ཞིང་ བཤད་རྒྱུ་གཏམ་རྒྱུ་མང་།
དེས་གང་བཤད་ ཐམས་ཅད་ཀྱིས་གཞན་གྱི་སེམས་འཁྱག་ལོག་གེར་
འགྲོ་བ་ནི་ང་ཚོ་ལ་གསལ་ཆ་ཡོད་པ་རེད། གནས་ལུགས་འདི་མཐོ་
དམན་ཀུན་ལ་ཁྱད་པར་མེད་པར་གནས་པ་ལ་ཐེ་ཚོམ་ཅི་ཡང་མེད་དོ།
།ཞེས་གསུངས། འདི་དག་ལ་གཞིགས་ན་བྱམས་སྙིང་རྗེ་སོགས་ནི་གྲྭ་
བ་ཁོ་ནའི་སྒོམ་བྱ་ཙམ་ ལས་གཞན་རྒྱ་ཆེའི་མི་དམངས་ལ་སྤེལ་མི་་
དགོས་པ་དང་། ཡར་རྒྱས་ཀྱི་འགལ་རྐྱེན་དུ་སྨྲ་བ་ཆེས་མི་འཐད་
- 113 ཡ



- • དུས་རབས་ཀྱི་བསམ་གཞིགས། • -
པར་གོ་སྟེ། རྣམ་གསལ་གྱི་དཔེ་ཞིག་བཀོད་ན། རྒྱབ་ཁབ་ཀྱི་ཀྲུའུ་
ཞི་དང་ཙུང་ལི་ལྟ་བུས་ཀྱང༌། སྒེར་སེམས་དང་རང་རྒྱལ་གཞན་
ཕམ་ལྟ་བུས་ཕྱོགས་རིས་གུ་དོག་གི་བྱ་ངན་མཐའ་དག་དོར་ནས་རྡོག་
རྩ་ གཅིག་ སྒྲིལ་ཡོད་པའི་ཁར་ སྤྱི་ སེམས་ ཏེ་བྱམས་སྐྱོང་དང་་ ལྷག་་་་
བསམ་གྱི་ཀུན་ནས་བསླངས་ཏེ། རྒྱལ་སྤྱིའི་མི་དམངས་ཀྱི་སྤྱི་དོན་ལ་
ཧུར་བརྩོན་དྲག་པོ་དང་། དངོས་ཤུགས་རྒྱུད་གསུམ་གྱི་སྒོ་ནས་མི་
དམངས་ལ་ཞབས་འདེགས་བསྒྲུབ་པ་དང་ རོགས་ བསྐྱོར་བྱེད་པ་་་་
སོགས་ཀྱི་ཐད་ལ་འབད་པ་བརྒྱ་ཕྲག་བྱས་ན་ད་བཟོད་མི་རིགས་ལ་
བདེ་འཇགས་འོང་བ་དང་། སྤྱི་ཚོགས་ཀྱི་འཚོ་བ་ཡར་རྒྱས་གོང་
འཕེལ་དུ་འགྲོ་ཐུབ་པར་མ་ཟད། དོན་ངོ་མའི་ཞི་བདེ་ལྷིང་འཇགས་
ཀྱི་འཚོ་བ་ངོ་ཐོགས་པ་ཞིག་ལ་རོལ་ཐུབ་པ་བསྙོན་དུ་མེད་དེ། འདི་
ལ་མར་ཁེ་སིས། སྤྱི་སེམས་དང་སྒེར་སེམས་གཉིས་ནི་མི་རྣམས་ལ་
ཡོད་པའི་འགལ་བའི་རིགས་ཆེན་པོ་གཉིས་ཡིན་པ་དང་། སྤྱི་སེམས་
ནི་སྤྱི་ཚོགས་གོང་འཕེལ་དུ་གཏོང་བའི་སྒུལ་ཤུགས་ཡིན་པར་བཤད་
པས་ཀྱང་ར་སྤྲོད་བྱེད་ངེས་སོ། ། དེར་བརྟེན་མི་རིགས་སྤྱི་དང་བྱེ་
བྲག་ཏུ་ང་ཚོའི་ཆོས་ལུགས་པ་སུ་ཞིག་ཡིན་རུང་སྒྲུབ་སྟངས་དེ་ལྟ་བུའི་
སྒོ་ནས་རང་གཞན་གྱི་སྐྱེ་འགྲོ་ཡོངས་ལ་གནས་སྐབས་དང་མཐར་ཐུག་
གི་ཕན་བདེ་སྒྲུབ་རྒྱུ་ནི་སངས་རྒྱས་ཆོས་ལུགས་ཀྱི་གཞི་རྩའི་དགོངས་
གཞི་ལྟ་བུར་ཡིན་པར་མ་ཟད། སྲིད་དང་ཚན་རིག་གང་གི་ཐད་
ནས་ཀྱང་གནོད་བྱེད་མེད་པའི་ངེས་དོན་གྱི་ལམ་ལུགས་ཤིག་ཅིའི་ཕྱིར་
མ་ཡིན་ནམ། གནད་འགག་འདི་དག་ལ་གཞིགས་ནས་ ཀུན་་་་་་་
གཟིགས་པན་ཆེན་བཅུ་བ་མཆོག་གིས་ཀྱང་། རང་རེའི་ཆོས་ལུགས་
ལ་དད་པ་བྱེད་མཁན་དང་མི་བྱེད་མཁན་བར་ལའང་ཡོངས་སུ་འདྲ་
– 114 -



- . བསམ་གཞིགས་ཀྱི་འོས་གླེང . --
མཉམ་དང་ཕན་ཚུན་བརྩི་འཇོག་གི་རྨང་གཞིའི་ཐོག་ཏུ་མཐུན་སྒྲིལ་
ཡག་པོ་ཡོང་བ་བྱས་ཏེ། ཐུན་མོང་ནས་མིའི་རིགས་ལ་བདེ་སྐྱིད་
ལྡན་ཞིང་ཡར་ ཐོན་ཡོང་བ་ དང་འཛམ་ གླིང་ཞི་བདེར་གནས་ ཤིང་
འདོད་ རྒུ་ འཛོམས་ པ་ སོགས་ ཀྱི་ ལེགས་ སྐྱེས་ འབུལ་ རྒྱུའི་ རེ་ བ་ ཞུ།
ཞེས་ དང་། རྒྱ་ནག་ གི་ ཚན་ རིག་ མཁས་ཆེན་དབྱིག་ལགས་ཀྱིས།
འཛམ་གླིང་ཞི་བདེ་དང་བདེ་སྐྱིད་ཡོང་རྒྱུའི་གཞི་རྩ་ཡང་ཕན་ཚུན་ལ་
གནོད་འཚེ་གཏོང་མི་གཏོང་གི་རྗེས་ སུ་འགྲོ་ལྡོག་བྱེད་ ཅིང་། དེ་
ཡང་བསམ་པའི་ཀུན་སློང་ལ་རག་ལས་པ་ཁོ་ན་ཡིན་ པས། ཚན་
རིག་གི་དམིགས་ཡུལ་འགྲུབ་བྱེད་མཐར་ཐུག་ནང་བ་སངས་རྒྱས་པའི་
ནང་སེམས་ལ་ཞིབ་འཇུག་བྱེད་ཚུལ་འདི་ཁོ་ན་ལ་ཐུག་དགོས་སོ། །
ཞེས་གསུངས། དེ་ལྟར་སངས་རྒྱས་ཆོས་ལུགས་ཀྱི་དགོངས་ གཞི་
རྟོགས་ཡོད་ པ་དང་ཚན་རིག་གི་བདུད་རྩིའི་བྲོ་བ་མྱོང་མཁན་ཚོས་
རང་རང་ལ་དངོས་སུ་ ཐོབ་པའི་ཚོར་སྣང་དང༌། ཉམས་མྱོང་གི་
སྟེང་ནས་ཞལ་ཆེམས་འོ་མའི་ཉིང་ཁུ་ལྟ་བུར་གཅིག་མིན་དུ་མར་་་་
གདམས་པ་འདི་དག་ནི། སངས་ རྒྱས་ཆོས་ལུགས་སྤྱི་ཚོགས་ཡར་
རྒྱས་ཀྱི་འགག་རྡོ་ལྟ་བུ་མ་ཡིན་པར་མ་ཟད་དངོས་བརྒྱུད་ཅི་རིགས་ཀྱི་
སྒོ་ནས་རྒྱ་ཆེའི་མི་དམངས་ཀྱི་ཚེ་སྲོག་ལ་ཁེ་ཕན་དང་སྲུང་སྐྱོབ་བྱེད་པ་
དང༌། སྤྱི་ཚོགས་འཕེལ་རྒྱས་ཀྱི་དགོས་མཁོ་དང་ནམ་ཡང་འབྲལ་མི་
ཐུབ་པའི་སྒྲུབ་བྱེད་རང་དགར་འདོར་མི་རུང་བའི་རྡོ་རྗེས་ཚིག་ཡིན་
པའི་ཕྱིར་རོ། ། དེའི་ཕྱིར་མི་རང་རང་ལ་འཚོ་བའི་གནས་སྟངས་
ལེགས་པོ་ཞིག་དང་འཛམ་གླིང་ཞི་བདེ་ཡོངས་དགོས་ཕྱིན། བྱམས་
སྙིང་རྗེ་སོགས་ཆོས་དད་རང་ལུགས་པའི་ཕྱོགས་ཞེན་ཞིག་ཏུ་མི་བསམ་
པར་ཀུན་གྱི་གཅེས་སའམ་བླང་བྱ་དམ་པོར་འཛིན་དགོས་པར་མ་ཟད།
-- 115 —



ཡས•དུས་རབས་ཀྱི་བསམ་གཞིགས། • མཁས་
ic
ལྷག་པར་དུ་ཚང་མས་སངས་རྒྱས་ཆོས་ལུགས་ལ་སློབ་སྦྱོང་དང་བརྟག་
དཔྱད་ཞིབ་འཇུག་བྱས་ཏེ་རིན་ཆེན་གསེར་གྱིས་ཉོ་རྒྱུ་དང༌། བཙན་
པོ་དཔུང་གིས་འཕྲོག་རྒྱུ་མེད་ པའི་ ནང་བསྟན་གྱི་ ཐུན་ མོང་མ་ ཡིན་
པའི་ཁྱད་ཆོས་གཙོ་བོ་བྱམས་པ་དང་ལྷག་བསམ་གྱི་བསམ་པ་བཟང་
བོ་དེ་ཉིད་ནང་བསྟན་གྱི་བརྒྱུད་རིམ་ངེས་ཅན་ཞིག་གི་ཁྲོད་ནས་རང་
རྒྱུད་དུ་ལེན་དགོས་ལ། དེ་དག་ཀྱང་གཙོ་ཆེར་མི་རང་རང་གི་ལག་
ལེན་སྟེང་ནས་ཡོང་རྒྱུ་ནི་གལ་བོ་ཆེ་ལ་ནན་ཏན་དང༌། དམ་པའི་
ཆོས་ལ་བརྒྱ་ཚར་ཞེས་པ་ལྟར་རོ། །
གཞན་ཡང་། སངས་རྒྱས་ཆོས་ལུགས་ཀྱི་རྩ་བའི་གྲུབ་མཐའ་
ལས་རྒྱུ་འབྲས་ཀྱི་ལྟ་བའི་ཐད་ནས་ཅུང་ཙམ་ཞུ་ན། འབྲས་འབྱུང་
ཆེད་དུ་འཇིག་རྟེན་འདི་ཡི་ས་བོན་ལ་སོགས་ནི། ། ཞེས་པ་ལྟར་དཔེ་
ཞིང་བ་ཞིག་ གིས་ ཞིང་འདེབས་ཚེ་ཆུའི་ བརླན་དང༌། ཉི་འོད་ཀྱི་
དྲོད། ལུད་རྫས་སོགས་རྒྱུ་རྐྱེན་གང་མང་འཛོམས་པ་དང་བསྟུན་ཏེ་
ཞིང་སར་གྲོའི་ས་བོན་བཏབ་ན་སྟོན་ཁར་གྲོ་བསྡུ་ལེན་བྱེད་རྒྱུ་ཡོད་པ་
དང༌། དེ་བཞིན་ནས་ ཀྱི་ ས་བོན་བཏབ་ན་ འབྲས་བུ་ནས་ མྱུག་་་་
འབྱུང་ཡང་གལ་ཏེ་དྲོད་གཤེར་ལུད་སོགས་མ་ཚང་ན་འབྲས་བུ་ གྲོ་
ནས་ སོགས་ མི་འབྱུང་བའི་གནས་ལུགས་འདི་དག་ཚང་ མའི་ མིག་་་
མཐོང་ལག་ཟིན་དུ་གྲུབ་ཡོད་པ་དེ་བཞིན་དུ། མཐོ་དམན་བར་མ་
སུ་ཡིན་རུང༌། དགེ་བའི་ལས་སམ་རྒྱུ་ཚོགས་སྒྲུབ་ན་འབྲས་བུ་བདེ་
བ་ ཐོབ་པ་དང་། མི་དགེ་བའི་ རྒྱུ་ཚོགས་སྒྲུབ་ན་འབྲས་བུ་སྡུག་་་་
བསྔལ་འབྱུང་བ་ཆོས་ཉིད་ལྟ་བུར་འཁུམས་སྟེ་དགེ་སྡུག་གི་འབྲས་བུ་
གང་ཡིན་ཡང་རྒྱུའི་རྗེས་སུ་འགྲོ་ལྡོག་བྱེད་དེ། ཇི་འདྲ་བ་ཡི་ལས་
བྱས་ན། ། འབྲས་བུ་དེ་འདྲ་འབྱུང་བར་འགྱུར། ། ཅེས་གསུངས།
Dric
—- 1 16 ཁ-ཁམས་



- · བསམ་གཞིགས་ཀྱི་འོས་གླེང ， -
དེ་གོ་སླ་བར་བརྗོད་ན་སྤྱི་ཚོགས་ལ་ལུགས་མཐུན་གྱི་ཞབས་འདེགས་
གང་མང་སྒྲུབ་ན་དེའི་འབྲས་བུར་ཀུན་གྱིས་བསྔགས་བརྗོད་དང་བྱ་
དགའ་ཐོབ པ་དང་། རྒྱལ་ཁབ་ཀྱི་ཀྲུའུ་ཞི་ལྟ་བུའི་མཐོ་དམན་སུ་
ཡིན་ནའང མི་གསོད་པ་དང་རྒྱུ་ནོར་རྐུ་འཕྲོག་བྱེད་པ། སྤྱི་ནོར་
ལྐོག་ཟས་བྱས་ན་དེའི་འབྲས་བུར་ རྒྱལ་ཁྲིམས་ལྕི་ མོ་ རང་ ཐོག་ ཏུ་་་
བབས་ཏེ་ཚེ་སྲོག་ལ་ཉེན་ཁ་འབྱུང་གི་ཡོད་པ་བཞིན་དགེ་བའི་ རྒྱུ་་
ཚོགས་གང་ལེགས་སྒྲུབ་པ་ལས་བདེ་སྐྱིད་ཕུན་སུམ་ཚོགས་པ་འབྱུང་བ་
དང་མི་དགེ་བའི་རྒྱུ་སྒྲུབ་ན་དེའི་འབྲས་བུ་དམྱལ་བའི་སྡུག་བསྔལ་
སོགས་འབྱུང་བ་ལྡོག་མེད་ཀྱི་ཆོས་ཉིད་ཅིག་ཡིན་པའི་ཕྱིར། དངོས་
པོའི་གནས་ ཚོད་དང་དེང་རབས་ཀྱི་ཚན་རིག་དང་མི་མཐུན་པ་ཞིག་
གཏན་ནས་ཡིན་ཏེ། ཀྲེ་ཅང་ཞིང་ཆེན་གྱི་ཚན་རིག་མཁས་པ་དབྱིག་
ལགས་ཀྱིས། དེའི་ཕྱིར་ལས་དབང་གིས་ངན་འགྲོའི་སྐྱེ་བ་སྣ་ཚོགས་
ལེན་པ་རྣམས་ཀྱང་རྒྱུ་དང་མཐུན་པའི་འབྲས་བུ་བྱུང་བ་ལས་མི་འོས་
པ་ཞིག་གམ་ངོ་མཚར་བ་ཞིག་གློ་བུར་གྱིས་བྱུང་བ་གཏན་ནས་མིན་ནོ།
། དེས་ན་ང་ཚོས་རྒྱུན་དུ་བཤད་པའི་ལས་དབང་ཟེར་བའི་ཕྲ་རགས་ཀྱི་
རིམ་པ་མ་ཕྱེ་བར་ལས་ཏེ་རྒྱུ་དང༌། དབང་ནི་སྟོབས་ཀྱི་དོན་ཡིན་
པས་རྒྱུའི་སྟོངས་ཤུགས་ཀྱིས་བསྐྱེད་པ་ནི་ཚན་རིག་གི་རང་བཞིན་ལྡན་
པའི་ཚན་རིག་རང་རེད། ཅེས་དང་། ཀློང་ཆེན་རབ་འབྱམས་
པས་ཀྱང་། ཐམས་ཅད་ལས་དབང་ལ་རག་ལས་པས་ན་མཐར་ཐུག་
སངས་ རྒྱས་ ཀྱི་ གོ་ འཕང་ ཡང་ལས་ དབང་ གིས་འཇོག་དགོས་ སམ།
ཅེས་གསུངས་པའི་ཕྱིར། འདི་ལས་ལྡོག་སྟེ། མི་ལ་ལས། མགོ་
ནག་སྐྱིད་སྡུག་གནམ་གྱི་ལག་ཞེས་པའི་དཔེ་བཞིན་རྒྱུ་རྐྱེན་ཅི་ཡང་
མེད་པར་ལས་དབང་ཞེས་པ་ནི་དབང་ཕྱུག་དང་ཚངས་པ་ལྟ་བུའི་ལྷ་
- 117 ཡ་



-- • དུས་རབས་ཀྱི་བསམ་གཞིགས། • ཡ
ཞིག་གིས་གློ་བུར་དུ་བསྐྲུན་རྒྱུར་ལྟ་བུར་རློམ་སྟེ། ལག་ཟུང་ཐལ་མོ་
སྦྱར་ནས་ལས་དབང་ལ་རེ་སྒུག་བྱེད་བཞིན་ཡོད་ལ། འདི་ནི་དོན་
ངོ་མའི་སྟེང་ནས་བཤད་ན་ནང་བསྟན་ཆོས་ལུགས་དང་དེང་རབས་
ཚན་རིག་ལས་ཀྱང་རྒྱབ་ཏུ་ཕྱོགས་པའི་རྨོངས་དད་དང་རྗེས་ལུས་ཡིན་
པར་ངེས་ཏེ། གནད་འདི་འདྲ་ལ་གཞིགས་ནས། སངས་ རྒྱས་
ཆོས་ལུགས་པའི་གཞུང་ནས་ཀྱང་། ལག་པས་བདེ་བ་ཅན་ལ་འཕེན་
མཁན་མེད། ། རྐང་བས་བཟུང་ནས་དམྱལ་བར་འཕེན་མཁན་མེད།
།རང་གི་སྐྱིད་སྡུག་རང་གི་ལག་ན་ཡོད། །རང་གིས་རང་ཉིད་མི་བསླུ་
ཤིན་ཏུ་གཅེས། །ཞེས་གསུངས་ཡོད་པ་མ་ཡིན་ནམ། གོང་སྨྲས་ཀྱི་
གནས་ཚུལ་འདི་འདྲ་རྒྱུ་མཚན་དུ་བྱས་ཏེ། དེང་རབས་ཀྱི་རྩོམ་པ་
པོ་རེ་གཉིས་ཀྱིས། སངས་རྒྱས་ཆོས་ལུགས་ནི་རྨོངས་དད་ཀྱི་ཆོས་
ལུགས་ཡིན་ པར་བསྒྲགས་དང་སྒྲོགས་བཞིན་ཡོད་པ་ནི། ཕྱོགས་
སྔའི་ནམ་མ་ལངས་པར་དགག་བཞག་གི་ཉི་མ་འཆར་བར་རློམ་པ་
དང༌། གསེར་དང་ཁྱི་སྐྱག་མཉམ་དུ་བསྲེས་པའི་འགལ་འདུའི་རི་
རབ་ལྟ་བུ་མི་ཐེག་བཞིན་དུ་ཕྲག་ཏུ་བླངས་པ་ལས་གཞན་ཅི། །
སངས་རྒྱས་ཆོས་ལུགས་ནི་རིགས་ པའི་ཆོས་ལུགས་ ཤིག་ཡིན་
པར་སྟོན་པ་ཁོང་ཉིད་ཀྱིས་ཀྱང། དགེ་སློང་དག་གམ་མཁས་རྣམས་
ཀྱིས་། །བསྲེག་བཅད་བརྡར་བའི་གསེར་བཞིན་དུ། །ལེགས་པར་
བརྟགས་ལ་ང་ཡི་བཀའ། ། བླང་བར་བྱ་ཡི་གུས་ཕྱིར་མིན། ། ཞེས་
དང་། ཨོ་ ཏ་ལའི་མཁས་ དབང༌ ཏུའུ་ཆིས། སངས་ རྒྱས་ པའི་་་
བཤད་ཚུལ་དེ་བདེན་ཤས་ཆེ། འཛམ་གླིང་ཚན་རིག་པ་ཚང་མས་
རང་རང་གི་གཞུང་ལུགས་ཀྱི་ལྟ་བ་དེ་མུ་མཐུད་དུ་བསྒྱུར་དགོས་འདུག
མཐའ་འཇུག་བོད་བརྒྱུད་ནང་བསྟན་ཆོས་ལུགས་ཀྱི་གཞུང་ལུགས་ཁོ་
ས་ཁ་ 118 མཁ



- · བསམ་གཞིགས་ཀྱི་འོས་གླེང… ཁ
ན་འཇིག་རྟེན་གྱི་བདེན་དོན་ཉག་གཅིག་ཡིན་པར་ངོས་ཟིན་པའི་དུས་
ཤིག་འོངས། ཞེས་པའི་སྡོམ་ཚིག་འདི་ཙམ་ལ་ གཞིགས་ནའང་་་་
བཟང་ངན་གྱི་དབྱེ་མཚམས་འབྱེད་པའི་རྣམ་དཔྱོད་ཀྱི་རྩལ་ཡོད་ཕྱིན་
བདེ་བླག་ཏུ་རྟོགས་ངེས་རེད། དེར་བརྟེན་མི་རིགས་ཉམས་རྒུད་ཀྱི་
རྩ་བའང་སངས་རྒྱས་ཆོས་ལུགས་མ་ཡིན་པར་ཆོས་ལུགས་ཀྱི་དགོངས་
པ་ལྟར་དུ་མི་རང་རང་ལ་བྱམས་སྙིང་རྗེ་དང་ལས་རྒྱུ་འབྲས་སོགས་
ལག་ལེན་བྱེད་པའི་ཞུམ་མེད་ཀྱི་སྙིང་སྟོབས་དང་བརྩོན་འགྲུས་མེད་
པའི་རྒྱུ་མཚན་གྱིས་རྗེས་ལུས་དང་བག་འཁུམས་ཀྱི་གཡང་སར་ལྷུང་
ཞེས་ཅིའི་ཕྱིར་བཤད་མི་ཆོག གང་ལྟར་ཨག་གསར་དང་རི་བོང་
ཅལ་འདྲོགས་མི་བྱེད་པར་སྙིགས་དོར་བཅུད་ལེན་བྱས་ཏེ་ཐོག་མ་ཉིད་
ནས་ལས་ རྒྱུ་འབྲས་དང་རྟེན་འབྲེལ་གྱི་ལྟ་ བའི་ ཐད་ལ་འདང་རྒྱག་
དང་བསམ་བློ་མ་ནོར་ན་རྨོངས་དད་དང་རྗེས་ལུས་ཀྱི་ལྟ་ངན་སེལ་
ནུས་པར་མ་ཟད་བསམ་་བློའི་གོ་རྟོགས་ཀྱང་ཚད་ངེས་ཅན་ཞིག་ཏུ་
ཐོན་རིགས་ཏེ་སུའུ་ལེན་ཚན་རིག་ཁང་གི་ཞིབ་འཇུག་པ་ཁྲར་པཱ་ཚི་ཁེ་
ནས་བརྩམས་པའི་《སངས་རྒྱས་ཆོས་ལུགས་ཀྱི་མྱང་འདས་སྤྱི་དོན»
ཞེས་པར། སློབ་དཔོན་ཀླུ་སྒྲུབ་འཛམ་གླིང་གི་མཚན་ཉིད་སྨྲ་བ་ཆེ་
གྲས་སུ་ཐེ། དེའི་ལྟ་བ་ཤིན་ཏུ་རླབས་ཆེ་ཞིང་། དེའི་སྤོབས་པའི་
རྩལ་ལ་གཞན་དག་གིས་ཧ་ལས་ཤིང་ཁ་གྲགས་པར་མི་ནུས། ཞེས་
པ་ལྟ་བུས་ཀྱང་ར་སྤྲོད་བྱེད་ཐུབ་པོ། ། བརྒྱ་བཤད་ཚིག་གི་རྩ་བ། །
སྟོང་སྲུབས་འོ་མའི་མར་ལོ། ། ཅེས་པའི་དཔེ་ལྟར་མདོར་བསྡུས་ན།
མིའི་རིགས་ཀྱི་འབྱུང་འགྱུར་ བདེ་ སྐྱིད་ཀྱི་ཐད་ལ་བསམ་བློ་གཏོང་
མཁན་ཞིག་ཡིན་ཕྱིན། དད་པའི་ཨ་ལོང་ཡོད་ན། ། འདྲེན་པའི་
ལྕགས་ཀྱུ་ཡོད། ། ཅེས་པའི་དཔེ་ལྟར་ཆོས་ལུགས་ལ་དད་པ་ཙམ་
- 119 --



-- : དུས་རབས་ཀྱི་བསམ་གཞིགས།
-
བྱས་ཏེ་འབྱུང་འགྱུར་གྱི་བདེ་སྐྱིད་ལ་མོས་པ་ཙམ་གྱིས་མི་ཆོག་པར་
བདེ་སྡུག་གི་ལས་དང་རྟེན་འབྲེལ་གྱི་ལྟ་བ་ཞེས་པ་དེ་ལ་སློབ་སྦྱོང་དང་
ཞིབ་འཇུག་ནན་མོ་བྱས་ཏེ། མི་རང་རང་ལ་ལས་འབྲས་ཀྱི་ལྟ་བ་
སོགས་ཉམས་ལེན་དང་ལག་ལེན་གྱི་ཨ་ལོང་ཡོད་ན། དོན་ངོ་མའི་
འདྲེན་བྱེད་ཀྱི་ལྕགས་ཀྱུ་ཡོད་པ་གདོན་མི་ཟ་བས། སྤུས་དག་པའི་
ཞི་བདེའི་འོད་སྟོང་གི་ཞིང་ཁམས་ཤིག་བསྐྲུན་ནུས་སོ། །
sar
JK a
- 120 --



-- བསམ་གཞིགས་ཀྱི་འོས་གླེང… -
མི་རིགས་ཀྱི་བྱ་བ་དེ་གཙོ་བོ་མི་རིགས་
སྐད་ཡིག་བྱ་བའི་སྟེང་ན་ཡོད།།
ཁྱུང་ཐར་རྒྱལ། ( རྩེ་ཁོག)
དང་པོ། །
རྒྱལ་ཁབ་དབུ་བརྙེས་པའི་ཚུན་དང་། ལྷག་པར་དུ་ཏང་གི་སྐབས་
བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པའི་
རྗེས་སུ་མི་རིགས་རང་སྐྱོང་གི་སྲིད་ཇུས་ཕྱོགས་ཡོངས་ནས་ལག་ལེན་
མཐར་ཕྱིན་བྱས་ཤིང “ མི་རིགས་ཁག་ཚང་མར་རང་ཉིད་ཀྱི་སྐད་ཆ་
དང་ཡི་གེ་སྤྱོད་པ་དང་གོང་དུ་སྤེལ་བའི་རང་དབང་ཡོད”ཅེས་རྒྱལ་
ཁབ་ཀྱི་རྩ་ཁྲིམས་ནང་གཏན་འཁེལ་བྱས་པས། ས་གནས་སོ་སོ་དང་
རིམ་པ་སོ་སོས་བསམ་བློ་བཅིངས་གྲོལ་དང་ངོས་ཟིན་མཐོར་འདེགས་
ཀྱིས་མི་རིགས་རང་སྐྱོང་བྱ་བའི་ཐད་དུས་རབས་རང་བཞིན་གྱི་གྲུབ་
འབྲས་གསར་བ་བླངས་ཡོད།
ཡིན་ནའང་། བལྟས་ས་བལྟོས་འཇོག་གི་སྒོ་ནས་བཤད་ན།
ང་ཚོས་བསྒྲུབ་པ་ད་དུང་མི་འདང་ཞིང་ལེགས་བཅོས་བྱེད་དགོས་པའི་
གནད་དོན་ཧ་ཅང་མང་བས1999ལོར་ཀྲུང་དབྱང་གིས་མི་རིགས་བྱ་
བའི་ཚོགས་འདུ་བསྡུས་ཏེ། མི་རིགས་བྱ་བའི་ཐད་སྔར་ལས་ལྷག་
པར་ཤུགས་སྣོན་བྱས། མི་རིགས་བྱ་བ་ནི་འཛམ་གླིང་ཡོངས་ཀྱིས་དོ་
སྣང་བྱེད་པའི་གནད་དོན་ཞག་ཏུ་གྱུར་ཟིན་པས། ཉེ་བའི་ལོ་འགའི་
རིང་ལ་རྒྱལ་ཁབ་ཁ་ཤས་དང་ས་ཁུལ་ཁ་ཤས་སུ་ཚུར་སྣང་ཧ་ཅང་ཆེན་
- 121 -



ཡ་དུས་རབས་ཀྱི་བསམ་གཞིགས། ·
8
པོ་བྱུང་བ་རེད། ལྷག་པར་དུ་ཁི་སའོ་ཨོ ( #1 FF)ཉམས་ཉེན་
བྱུང་རྗེས་ཀྲུའུ་ཞི་ཅང་ཙེ་མེན་གྱིས་“ངེས་བར་དུ་མིག་སྔའི་འཛམ་གླིང་
གི་མི་རིགས་དང་ཆོས་ལུགས་ཀྱི་གནད་དོན་ལ་ཞིབ་འཇུག་བྱེད་པར་
དོ་སྣང་བྱེད་པའི་དུས་མཚུངས་སུ། ང་ཚོས་རང་ཉིད་ཀྱི་མི་རིགས་
དང༌ ཆོས་ ལུགས་ ཀྱི་ བྱ་ བ་ ལེགས་ སྒྲུབ་ བྱེད་ དགོས” ཞེས་ བསྟན།
ཚང་མས་ཤེས་གསལ་ལྟར། རང་རྒྱལ་ལ་མཚོན་ན་མི་རིགས་བྱ་བའི་
ཐད་གནད་དོན་ཆེན་པོ་གནས་མེད་ནའང༌། མི་རིགས་སྐད་ཡིག་བྱ་
བ་ལེགས་སྒྲུབ་བྱེད་རྒྱུ་དེ་མི་རིགས་བྱ་བའི་སྲོག་ཤིང་ཁོ་ནར་གྱུར་ཡོད།
མི་རིགས་བྱ་བ་ཟེར་བ་དེ་གཙོ་བོ་སྐད་ཆ་དང་སྐད་ཡིག་གཉིས་ཀྱི་སྟེང་
ན་ཡོད་ལ། ལྷག་ པར་དུ་ སྐད་ཡིག་ནི་མི་རིགས་ཀྱི་ཚེ་སྲོག་ ཉག་་
གཅིག་ཡིན་པས། མི་རིགས་ཤིག་ལ་གཅེས་ན་ཐོག་མར་མི་རིགས་
དེའི་སྐད་ཡིག་ལ་གཅེས་དགོས་ཤིང་“ མི་རིགས་ཤིག་མེད་པར་གཏོང་
ན་ཐོག་མར་མི་རིགས་དེའི་སྐད་ཡིག་མེད་པར་གཏོང་དགོས”པ་ནི་སྤྱི་
ཚོགས་ཀྱི་ལག་ལེན་ཁྲོད་ནས་ར་སྤྲོད་བྱུང་བའི་ཆོས་ཉིད་ཅིག་ཡིན།
གཉིས་པ། །
རང་རྒྱལ་གྱི་མི་རིགས་བྱ་བའི་ཐད་བྱ་བ་མང་པོ་ཞིག་བསྒྲུབ་ཡོད་ལ་
གྲུབ་འབྲས་ ཀྱང་ མི་ དམན་ པ་བླངས་ཡོད་ པ་ རེད། ཡིན་ནའང་།
མི་རིགས་སྐད་ཡིག་བྱ་ བའི་ ཐད་ད་དུང་མི་འདང་ས་དང་ང་ཚོས་་
བསྒྲུབ་དགོས་པ་ཧ་ཅང་མང་པོ་ལུས་ཡོད་པ་རེད། མི་རིགས་རང་
སྐྱོང་ས་གནས་སོ་སོས་《མི་རིགས་སྐད་ཡིག་བྱ་བའི་སྲོལ་ཡིག》གཏན་
འབེབས་བྱས་ཏེ་ལས་ཁུངས་ཀྱི་སྒོ་བྱང་ཁ་ཤས་སུ་མི་རིགས་ཀྱི་ཡི་གེ་
བྲིས་པ་དེ་ཙམ་ལ་མི་རིགས་རང་སྐྱོང་མི་ཟེར་ལ། མི་རིགས་སྐད་
ཡིག་ལ་སློབ་སྦྱོང་གང་ཡང་མེད་པར་ རྒྱ་ རིགས་ གཙོ་བྱས་པའི་ལས་
ཡ- 122 ཁམས
2



- • བསམ་གཞིགས་ཀྱི་འོས་གླེང. -
བྱེད་པ་དང་ལས་བཟོ་བ་སྐོར་ཞིག་བསྡུ་ལེན་བྱས་ཏེ་“ཧ་ཅང་སྟབས་
བདེའི་རྒྱུགས”ཤིག་བླངས་པ་དེ་ལ་མི་རིགས་སྐད་ཡིག་བྱ་བར་མཐོང་
ཆེན་བྱས་པ་རེད་ ཅེས་ གཏན་ནས་བཤད་ ཐབས་བྲལ། ཐ་ན་མི་
རིགས་སྐད་ཆ་ཚིག་གཅིག་ཀྱང་བཤད་མི་ཤེས་པ་དེ་དག་གིས་མི་་་
རིགས་སྐད་ཡིག་ལ་རྒྱུགས་ཇི་ལྟར་སྤྲོད། འདི་འདྲའི་ཕྱི་ཚུལ་རིང༌
ལུགས་རྒྱུན་འབྱམས་སུ་སོང་ན་མི་རིགས་སྐད་ཡིག་བྱ་བར་ཤུགས་རྐྱེན་
ངན་ པ་ བཟོ་སྲིད་ པར་ མ་ཟད། རྒྱལ་ ཁབ་ཀྱི་ མཚན་ སྙན་ལའང་
གནོད་པ་ཡོད། །
ཚང་མས་ཤེས་གསལ་ལྟར་རང་རྒྱལ་གྱི་མི་ རིགས་བྱ་བའི་ ཐད་སྔར་
ལས་ལྷག་པར་མཐོང་ཆེན་བྱེད་བཞིན་ཡོད་ནའང་། མི་རིགས་སྐད་
ཡིག་བྱ་བ་དེ་དེ་འདྲའི་ངོན་ཐོག་ཏུ་འཁྱོལ་དཀའ་བའི་རྒྱུ་མཚན་གང་
ལ་ཐུག་ཡོད། མཐར་གཏུགས་ན་མང་ཚོགས་ལ་ཐུག་ཡོད་དམ་འགོ་
ཁྲིད་ལ་ཐུག་ཡོད་ཅེ་ན། ངས་བལྟས་ན་འདི་ནི་ཐད་ཀར་དུ་འགོ་
ཁྲིད་ལ་ཐུག་ཡོད་པའི་གནད་དོན་ཞིག་ཡིན་པར་སེམས། དེ་ཡང་
འགོ་ཁྲིད་སྐོར་ཞིག་གིས་ཀྲུང་གོས་སྲིད་ཕྱོགས་ལ་སྤྱོད་པའི་ཡི་གེ་རྒྱུ་
ཡིག་ཡིན་པས་རྒྱ་ཡིག་གི་མ་གཏོགས་སླ་ང་འདིའི་ནང་གི་ཟ་མ་ཟ་མི་
ཐུབ་སྙམ་གྱིན་ཡོད། ཡང་འགོ་ཁྲིད་ཁ་ ཤས་ ཀྱིས་ གྲངས་ཉུང་མི་
རིགས་ཀྱི་ཡི་གེ་དར་སྤེལ་བྱས་ཚེ་རང་གི་“ བཞུགས་ཁྲི”བརྟན་རྒྱུ་མ་
རེད་བསམ་ཡོད། མིག་སྔར་རྒྱལ་ཡོངས་སུ་“དོ་སྣང་གསུམ”གྱི་སློབ་
གསོ་སྤེལ་སྐབས་གྲངས་ཉུང་མི་རིགས་ཀྱི་འགོ་ཁྲིད་ལས་བྱེད་པ་སྐོར་
ཞིག་རི་བོང་ཅལ་འདྲོགས་ཀྱི་རྗེས་སུ་སོང་སྟེ་སྲིད་ཇུས་ལ་འགྱུར་བ་
འབྱུང་གིན་འདུག་ཅེས་གྲངས་ཉུང་མི་རིགས་ཀྱི་སྐད་ཆ་དང་སྐད་ཡིག་
བཀོལ་སྤྱོད་བྱེད་པར་རང་གིས་རང་ལ་ཚོད་འཛིན་ནན་མོ་བྱེད་ཀྱིན་
པལ 123 -
4 449



- • དུས་རབས་ཀྱི་བསམ་གཞིགས། - མས་པས་
ཡོད་པ་ ལྟ་བུས་མཚོན་ཡོད། ད་ལྟ་ རང་སྐྱོང་ས་ཁུལ་དུའང་མི་་་་
རིགས་ སྐད་ཡིག་གིས་སྲིད་གཞུང་ལ་སྙན་ཞུ་བརྒྱ་ ཕྲག་ཁ་ཤས་བྲིས་
ཀྱང་བལྟ་མཁན་གཅིག་ཀྱང་མེད་པའི་གནས་ཚུལ་ཡོད་པའང་ཚང་
མའི་སེམས་སུ་ཁྲིགས་ཁྲིགས་ཡིན། གོ་ཐོས་སུ་མཚོ་བྱང་ཁུལ་གྱི་ཤང་
ག་གེ་མོར་བོད་རིགས་ཡོད་ཀྱང་བོད་ཡིག་ཕལ་ཆེར་ཉམས་པའི་གནས་
ཚུལ་བྱུང༌། ཡུལ་དེ་གའི་དགོན་ པའི་བརྡ་ཐོ་བཏང༌ སྟེ་བོད་ཡིག་
སྦྱོང་མཁན་ཡོད་ན་དགོན་པ་ནས་བོད་ཡིག་འཁྲིད་རྒྱུ་ཡིན་པ་བསྒྲགས་
མ་ཐག་ཤང་ཏང་ཨུ་དང་ཞིང་སྲིད་གཞུང་གིས་དགོན་པ་དོ་དམ་ཨུ་
ཡོན་་་་ ཀྲུའུ་རིན་སོགས་བོས་ཏེ་སྐྱོན་བརྗོད་ནན་མོ་བྱས་པར་གྲགས།
མི་རིགས་སྐད་ཡིག་བྱ་བའི་སློབ་སྦྱོང་དང་ བཀོལ་སྤྱོད་ལ་ ཐད་ ཀར་
བཀག་སྡོམ་བྱས་པ་འདིས་འགོ་ཁྲིད་ལས་བྱེད་པ་དེ་དག་གི་མིག་རྒྱབ་
ཐུང་བའི་འཇོན་ཐང་མཚོན་ཡོད་དེ། འགོ་ཁྲིད་ལས་བྱེད་པ་དེ་ཚོས་
ང་ཚོའི་ནུབ་བརྒྱུད་གསར་སྤེལ་ཆེན་པོའི་བྱ་བཞག་ལ་བྱས་རྗེས་ལྟ་ཅི།
ཐ་ན་དེ་ལས་ལྡོག་པའི་ཤུགས་རྐྱེན་ངན་པ་མི་བཟོ་བའི་ངེས་པ་གཏན་
ནས་མེད་དེ། སྐུ་ཞབས་ལུའུ་ཞུན་ གྱིས “ མི་ ཁ་ ཤས་ཀྱིས་བྱིས་ པ་
བཀྲུས་པའི་ཆུ་འཕོ་འདོད་ནས་བྱིས་པའང་ཐང་ལ་འཕོ་བར་བྱས”
ཞེས་གསུངས་པ་ལས་མ་འདས་སོ། །
བློ་མཐུན་ཀྲོའུ་ཨེན་ལེ་ནས“ མི་རིགས་རང་སྐྱོང་གི་ས་ཆར་མི་
རིགས་གཙོ་བོ་དེའི་ཡི་གེ་ནི་ཨང་དང་པོར་བརྩིས་ཏེ་བཀོལ་སྤྱོད་བྱེད་
དགོས”ཞེས་གསུངས་ལ་《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་
མི་རིགས་ས་ཁོངས་རང་སྐྱོང་བཅའ་ཁྲིམས》ཀྱི་དོན་ཚན་ཉེར་གཅིག་
པར “ མི་ རིགས་ རང་སྐྱོང་ས་གནས་ཀྱི་རང་སྐྱོང་ལས་ཁུངས་ཀྱིས་་་
འགན་དབང་ལག་བསྟར་བྱེད་ སྐབས། མི་ རིགས་ རང་སྐྱོང་ས་་་་་
– 124 ཡ



– • བསམ་གཞིགས་ཀྱི་འོས་གླེང. -
གནས་དེ་གའི་རང་སྐྱོང་ཁྲིམས་སྲོལ་གྱི་གཏན་ཁེལ་ལྟར། ས་གནས་དེ་
གར་ཐུན་མོང་དུ་སྤྱོད་པའི་སྐད་ཡིག་རིགས་གཅིག་གམ་དུ་མ་སྤྱོད་པ་
དང༌། སྐད་ཡིག་རིགས་དུ་མ་མཉམ་དུ་སྤྱད་ནས་ལས་འགན་སྒྲུབ་
པའི་ས་གནས་སུ་རང་སྐྱོང་མངོན་བསྟར་བྱེད་པའི་མི་རིགས་ཀྱི་སྐད་
ཡིག་དེ་གཙོ་བོ་བྱ་ཆོག”ཅེས་བཀོད་ཡོད། རིམ་པ་སོ་སོའི་འགོ་ཁྲིད་
ལས་བྱེད་པ་དང་འབྲེལ་ཡོད་སྡེ་ཁག་གིས་བཅའ་ཁྲིམས་འདི་དག་ལག་
བསྟར་མི་བྱེད་པའི་ཁར་དེ་ལས་ལྡོག་པའི་བཀག་སྡོམ་བྱས་ཚེ་འདི་ནི་
མི་རིགས་ཀྱི་གནད་དོན་གཙོ་བོ་ཞིག་ཏུ་མི་འགྱུར་བའི་ངེས་པ་གཏན་
ནས་མེད་དེ། འཛམ་ གླིང་ལོ་རྒྱུས་ཀྱིས་ར་སྤྲོད་བྱས་ པར། མི་
རིགས་བྱ་བའི་གནད་དོན་མང་ཆེ་བ་མི་རིགས་སྐད་ཡིག་བྱ་བའི་སྟེང་
ན་ཡོད་པ་བཞིན་ནོ། །ཚང་མས་ཤེས་གསལ་ལྟར། མི་རིགས་བྱ་བ་
ལེགས་པོ་ཞིག་བསྒྲུབ་ན་ཐོག་མར་མི་རིགས་སྐད་ཡིག་བྱ་བ་ལེགས་པོ་
ཞིག་བསྒྲུབ་དགོས། མི་རིགས་སྐད་ཡིག་བྱ་བ་ལེགས་སྒྲུབ་བྱེད་རྒྱུ་དེ་
སྒོ་བྱང་འགའ་རེ་དང་ཡིག་ཆའི་འགོ་ཤོག་འགའ་རེའི་སྟེང་ན་མེད་
པར་ཉིན་རེའི་གྲོས་རིམ་གྱི་སྲིད་དོན་བྱ་བ་ཁོ་ནའི་སྟེང་ན་ཡོད། བློ་
མཐུན་ཀྲོའུ་ཨེ་ལེ་ནས“མི་རིགས་རང་སྐྱོང་གི་ས་ཆར་མི་རིགས་དེའི་ཡི་
གེ་ ཨང་དང་པོར་བཞག་སྟེ་བཀོལ་སྐྱོད་བྱེད་དགོས” ཞེས་ གསུངས་
པའང་མི་རིགས་བྱ་བའི་གནད་དོན་ཐུག་བསམ་ཟབ་མོ་བཏང་བ་ཞིག་
ཡིན། དེ་བས་རང་རྒྱལ་གྱི་མི་རིགས་རང་སྐྱོང་ས་ཁུལ་གྱི་མི་རིགས་
རང་སྐྱོང་ས་ཁུལ་གྱིས་ངེས་པར་དུ་ས་ཁུལ་དེའི་མི་རིགས་གཙོ་བོའི་
བཀོལ་སྤྱོད་ལ་མཐོང་ཆེན་བྱེད་དགོས་པར་མ་ཟད་སྐད་ཡིག་ཡོད་པའི་
མི་རིགས་གཞན་དག་གི་ཁེ་དབང་ལ་བརྩི་སྲུང་བྱེད་དགོས། དེའང་
དྲང་བོར་བཤད་ན་མི་རིགས་རང་སྐྱོང་ས་ཁུལ་གྱི་མི་དམངས་འཐུས་
ཁ 125 -



ཡས• དུས་རབས་ཀྱི་བསམ་གཞིགས། • --
མི་ཚོགས་ཆེན་གཙོ་བྱས་པའི་ཚོགས་འདུ་རབ་དང་རིམ་པར་དེ་གའི་
མི་རིགས་གཙོ་བོ་དེའི་སྐད་ཆ་བཀོལ་དགོས་ལ། ཡིག་ཆ་དང་འཕྲིན་
གསར་སོགས་ཀྱང་མི་རིགས་གཙོ་བོ་དེའི་སྐད་ཡིག་ལ་བརྟེན་དགོས་པ་
འདི་དང་པོ་ཡིན། མི་རིགས་རང་སྐྱོང་ས་ཁུལ་གྱིས་ངེས་པར་དུ་མི་
རིགས་རང་གི་སྐད་ཆས་བསྒྲུབ་པའི་ཀྲུང་དབྱང་དང་། ཡང་ན་སྤུན་
ཟླའི་ཞིང་ཆེན་སོགས་ཀྱི་རྒྱང་སྒྲོག་དང་བརྙན་འཕྲིན་ལེ་ཚན་བརྒྱུད་
གཏོང་བྱེད་དགོས་པར་མ་ཟད། རང་ཉིད་ཀྱི་རྒྱང་སྒྲོག་དང་བརྙན་
འཕྲིན་ལེ་ཚན་བསྒྲུབ་སྟེ། མི་རིགས་སྐད་ཡིག་བྱ་བའི་བཀོལ་སྤྱོད་ལ་
ཤུགས་སྣོན་དགོས་པ་འདི་གཉིས་པ་ཡིན། མི་རིགས་རང་སྐྱོང་ས་
ཁུལ་གྱི་ངེས་པར་དུ་མི་རིགས་ཀྱི་སྐད་ཡིག་ལ་བརྟེན་ནས་ཚགས་པར་
དང་དུས་དེབ་བསྒྲུབ་སྟེ། དཔལ་ཡོན་གཉིས་ཀྱི་འཛུགས་བསྐྲུན་ལ་
ཤུགས་སྣོན་བྱེད་པར་སྐུལ་འདེད་བྱེད་དགོས་པ་འདི་གསུམ་པ་ཡིན།
རྒྱལ་ཡོངས་མཐོ་རིམ་སློབ་གྲྭའི་རྒྱུགས་ལེན་ལམ་ལུགས་ཁྲོད་མི་
རིགས་ སྐད་ཡིག་ལའང་རྒྱ་ཡིག་དང་ འདྲ་ མཉམ་ གྱི་ ཐོབ་ ཐང་སྤྲོད་
དགོས་པ་འདི་བཞི་བ་ཡིན། མི་རིགས་སྐད་ཡིག་ཆ་རྐྱེན་འཛོམས་
ནས་མི་རིགས་སྐད་ཡིག་དེ་གློག་ཀླད་ཀྱི་རྒྱལ་སྤྱིའི་དྲ་སྦྲེལ་དུ་འཇུག་
པར་འབད་བརྩོན་བྱེད་དགོས་པ་འདི་ངས་བརྗོད་འདོད་པའི་སྐད་ཆ་
ལྔ་བ་ཡིན།
ཁ་ཡངས་ 126
ཁ



--- • བསམ་གཞིགས་ཀྱི་འོས་གླེང. -
《བོད་མི་རིགས་ཀྱི་མདུན་དུ་གནས་པའི་
འཇིག་ཉེན་སྐོར་གླེང་བ》
ཞེས་པ་བཀླགས་རྗེས་ཀྱི་འཆར་སྣང་།
ཞོ་འོང་འ ཕྲིན་ལས། (འགར་རྩེ)
དེ་ཡང་རང་ཅག་ཁ་བ་ཅན་གྱི་མི་རྣམས་ལ་ཤ་ཞེན་ཆེ་བའི་དཔྱོད་ལྡན་
སུ་ཞིག་ཡིན་རུང་རང་རིགས་རྗེས་ལུས་ཀྱི་རྣམ་པ་རིང་དུ་དོར་ནས་
སྔོན་ཐོན་ཅན་དུ་བསྒྱུར་བར་འདོད་པ་ནི་སྨོས་མ་དགོས་པ་ཞིག་རེད།
ཡིན་ན་ཡང་འགའ་ཞིག་གིས་རྗེས་སུ་ལུས་བྱེད་ཀྱི་གེགས་རྡོ་གཙོ་བོ་
ངོས་མ་ཟིན་པར་ཡིད་ལ་གང་དྲན་ཞིག་བཤད་ཀྱིན་འདུག་མོད། དེ་
དག་གིས་ཐང་གི་རྡོ་ལེན་འདོད་ནས་རུམ་གྱི་བྲོ་ལྷུང་ཞེས་པའི་དཔེ་
ལྟར་དུ་རང་མི་རིགས་གོང་འཕེལ་དུ་གཏོང་མི་ཐུབ་པར་མ་ཟད་རང་
མི་ རིགས་ གཏན་མེད་དུ་འགྲོ་བའི་ རྒྱུ་འབའ་ཞིག་སྒྲུབ་ སྙམ་ པའང་
འཆར་སྟེ། དཔེར་ན། མགར་རྩེ་རྟ་མགྲིན་རྒྱལ་གྱིས་བྲིས་པའི་
(བོད་མི་རིགས་ཀྱི་མདུན་དུ་གནས་པའི་འཇིགས་ཉེན་སྐོར་གླེང་བ་
ཅེས་པར)སངས་རྒྱས་ཆོས་ལུགས་བོད་དུ་དར་བ་དེས་བོད་མི་རིགས་
ལ་གནོད་ཚབས་ཆེན་པོ་བསྐྱལ་ཡོད། ཅེས་དང་ཡང་མགོ་མཇུག་
ཀུན་ཏུ་བོད་རང་གི་སྲོལ་རྒྱུན་རིག་གནས་སུམ་རྟགས་དག་གསུམ་དང་
ཚད་མ་རིག་ པ་ སོགས་ལ་དེང་རབས་རིག་གནས་ཀྱི་ཁྱད་ཆོས་མེད་
ཚུལ་སོགས་བྱིས་པའི་བརྡོལ་གཏམ་ལྟ་བུ། འགལ་འདུའི་ཕུང་བོར་
- 127 -



- • དུས་རབས་ཀྱི་བསམ་གཞིགས།
-
གྱུར་བ་མཐོང་ཙམ་ཉིད་ནས་རང་གི་རིག་གནས་ཀྱི་སྙིང་བོ་ཏིལ་འབྲུ་
ཙམ་ཡང་མ་ཤེས་པའི་རང་མཚང་རྗེན་པར་ངོམས་པའི་གཏམ་མང་དུ་
སྨྲས་འདུག་ནའང་། མཁས་པ་རྣམས་ལྟ་ཞོག་བླུན་པོ་ང་དང་ང་
འདྲ་བའི་ཡང་དགག་སྒྲུབ་བྱེད་པ་ནི་བཅོམ་ལྡན་འདས་ཀྱིས་ངག་ཀྱལ་
སྨྲ་བ་ལ་ཉེས་དམིགས་འབྱུང་བར་གསུང་བ་ལ་འགལ་པ་ལས་དགོས་
པ་ ལྷག་ པོ་ མེད་ པས་ དགག་ བཞག་ གི་ ངལ་ བ་ བྱེད་ མི་ འདོད་ མོད།
སྤྱིར་ན་རང་ཉིད་བོད་མི་རིགས་ཤིག་ཡིན་པའི་ཆ་ནས་འདི་ལྟ་བུའི་
ངན་ ཤུགས་ རྒྱུན་འབྱམས་ སུ་ སོང་ན། ཅང་མ་འགོར་ བར་ རང་
རིགས་འཛམ་གླིང་སྟེང་ལྷག་མེད་དུ་འགྲོ་བར་དོགས་ནས་འདི་དང་
འབྲེལ་ཏེ་གྲོས་འདེབས་ཀྱི་ཚུལ་དུ་ཅུང་ཙམ་ཞིག་སྨྲ་ན། གནའ་ནས་
ད་བར་དུ་ཆོས་ལུགས་ལས་ཕྱི་རོལ་ ཏུ་ གྱུར་བའི་བླ་གྲྭ་འགས་ ཆོས་་
ལུགས་བེད་སྤྱོད་བྱས་ཏེ་དམངས་ཚོགས་ ལ་ མགོ་ བསྐོར་ གཏོང་བ་་་
འཕྲོག་བཅོམ་བྱེད་པ་དང་། ཆོས་ལུགས་པ་ཡིན་ཁུལ་གྱིས་རང་གི་
ཁེ་ཕན་ཁོ་ན་གཉེར་བ་སོགས་མི་མཛེས་པའི་རིགས་སྣ་ཚོགས་སྒྲུབ་པ་
མཆིས་ནའང༌། དེ་ནི་བཀྲ་ཤིས་སྣ་ནག་མ་དང་ལྷན་ཅིག་བཞིན་
ཅེས་པ་ལྟར་ཡིན་པ་ལས་ཆོས་ལུགས་ཀྱི་སྐྱོན་གཏན་ནས་མ་ཡིན་པས།
གཟུར་གནས་རྣམས་ཀྱིས་ཆོས་དང་ཆོས་ལུགས་ པའི་ཁྱད་པར་དང་
ཆོས་ལུགས་པ་ལའང་ངོ་མ་དང་རྫུན་མ་སོགས་སྣ་ཚོགས་པ་ཞིག་ཡོད་
པས་དེ་དག་གི་ཁྱད་ལེགས་པར་འབྱེད་རྒྱུ་གལ་ཆེའོ། ། ཡང་གང་
ཟག་འགས་ཆོས་ལུགས་ལ་བརྟེན་ནས་སྐྱོན་ཆ་བཟོ་བར་དོགས་ནས་
ཆོས་ལུགས་དོར་བྱར་བརྩི་ག་ ལ་རུང་། སྐྱོན་ཆུང་ཆུང་ཙམ་ལ་་་
བལྟས་ནས་དགེ་མཚན་འང་འདོར་དགོས་ན། འུ་ཅག་ཀུན་ཀྱིས་
མཐུན་གྲུབ་ཏུ་ཁས་ལེན་པའི་དེང་རབས་ཚན་རིག་གམ་རིག་གསར་
ཡས་ 128 -



--
བསམ་གཞིགས་ཀྱི་འོས་གླེང . ཡཁག་
ཡང་འདོར་རིགས་པར་ཐལ། དེ་ལ་ད་གེ་མཚན་ཡང་ཆེ་ལ་སྐྱོན་ཡང་
ཡོད་པས་སོ། ། སྐྱོན་ཅི་ཡོད་ཅེ་ན། འཛམ་གླིང་གོ་ལ་ཟླུམ་པོའི་
ངོས་ན་འཚོ་བཞེས་བྱེད་པའི་སྲོག་ལྡན་ཀུན་སྐད་ཅིག་ཏུ་བརླགས་པར་
བྱེད་པའི་དུག་མཚོན་ཅངུང་པོ་བཟོས་བ་ལྟ་བུས་ཀྱང་མཚོན་ནུས་སོ།
། ད་ལྟ་ཕལ་ཆེར་གྱིས་བསམ་ངོར་ཆོས་ལུགས་ཞེས་པ་ཡང་དགོན་པ་
དང་ལྷ་ཁང་འདུ་ཁང་སོགས་ལ་བསམ་འདུག་ནའང་དེ་དག་གཏན་
ནས་མ་ཡིན་པར་སྤྱིར་ཆོས་ལུགས་ཞེས་པ་སེམས་སྟེང་གི་རི་མོ་ལྟ་བུ་
ཞིག་ཡིན་པས་གཞན་གྱིས་མེད་བརླག་ཏུ་གཏོང་མི་ཐུབ་མོད། བོད་
ནང་གི་དགོན་པ་དང་ ལྷ་ཁང་སོགས་མེད་པར་བཏང་བའི་བོད་ཀྱི་
ཆོས་ལུགས་མེད་པར་བཏང་བའི་དབང་དུ་བཏང་ནའང་སྤྱིར་ཆོས་
ལུགས་ལ་ཅི་ཡང་མི་གནོད་དེ་ཕྱི་ནང་གི་རྒྱལ་ཁབ་ཀུན་ཏུ་ཆོས་ལུགས་
དར་ཡོད་པར་མ་ཟད་དེ་ལ་གདེངས་འཇོག་ཀྱང་ཚད་མཐོན་པོར་བྱེད་
པའི་ཕྱིར། ཡིན་ནའང་བོད་ཀྱི་ཡུལ་སྲོལ་གོམས་འདྲིས་སོགས་ཆ་
གང་ལའང་ཆོས་ལུགས་ཀྱི་སླད་མ་ཞུགས་ས་མེད་པས་རང་གི་ཆོས་
ལུགས་དོར་ན་རང་མི་རིགས་ཀྱི་སྐད་ཡིག་ཀྱང་ཞོར་དུ་ནུབ་འགྲོ་བས་
རང་མི་རིགས་ཀྱང་མེད་པར་བཏང་བ་མ་ཡིན་ནམ། དེར་མ་ཟད་
དེང་སྐབས་འཛམ་གླིང་ཡོངས་ཀྱི་ཚན་རིག་པ་དང༌། གཟུར་གནས་
མཁྱེན་ལྡན་ཡོངས་ཀྱིས་འཚེ་མེད་དགེ་སྦྱོང་གི་བསྟན་པ་སྟེ། བོད་
བརྒྱུད་ནང་བསྟན་ནི་འཛམ་གླིང་ཞི་བདེ་དང་ཆོས་སྲིད་འཕེལ་རྒྱས་ཀྱི་
ཐབས་ལམ་ཉག་གཅིག་ཏུ་འབོད་པ་རང་གིས་ཤེས་བཞིན་དུ་དོར་ན་
གསེར་གྱི་སྡེར་མ་གཞན་ལ་བྱིན་ནས་འགྱིག་གི་སྡེར་མ་རིན་ཆེན་དུ་
བརྩིས་པ་ལས་ཀྱང་ཆེས་ཕངས་སོ། ། ཡང་ན་གཞོན་སྐོར་ཅིག་གིས་
བོད་སྐད་དང་བོད་ཡིག་ལ་དེང་རབས་རིག་གནས་ཀྱི་ཁྱད་ཆོས་མེད་
– 129 -
44



-• དུས་རབས་ཀྱི་བསམ་གཞིགས། • ཁ
ཚུལ་སོགས་བཤད་དེ་དམའ་འབེབས་བྱེད་ཞོར་དུ་རང་རིགས་ལ་ཤ་ཚ་
ཁུལ་བྱེད་པ་ནི་སྟག་མོ་ལ་བྱིས་པ་བཅོལ་བའི་དཔེ་ལས་མ་འདས་མོད།
སྤྱིར་རང་རིགས་ལ་ཤ་ཚ་མཁན་ཞིག་ཡིན་ཕྱིན་སྐད་ཡིག་ལ་གདེངས་
འཇོག་དང་མཐོང་ཆེན་བྱེད་དགོས་སྙམ་སྟེ། སི་ཏ་ལེན་གྱིས། མི་
རིགས་ཤིག་མེད་པར་གཏོང་དགོས་ན་ཐོག་མར་མི་རིགས་དེའི་སྐད་
ཡིག་མེད་པར་གཏོང་དགོས་ཞེས་པ་འདི་ལ་དཔག་ནའང་ཤེས་ནུས་
པས་ཤེས་ཡོན་ཅན་རྒན་གཞོན་ཀུན་གྱིས་བོད་སྐད་དང་བོད་ཡིག་ལ་
གདེངས་འཇོག་བྱེད་པ་དང་། བྱིས་པ་རྣམས་ལ་ཐོག་མར་རང་གི་
སྐད་ཡིག་སློབ་ཏུ་འཇུག་པ་སོགས་མདོར་ན་རང་མི་རིགས་ཧྲིལ་བོས་
བོད་སྐད་དང་བོད་ཡིག་བཀོལ་སྤྱོད་བྱེད་པ་ནི་ཤིན་ཏུ་ནས་གལ་ཆེ་
བའི་གནས་སུ་མཐོང་ངོ༌། ། ད་ནི་དཀྱུས་ལ་འཇུག་པར་བྱ་སྟེ། ཅི་
སངས་རྒྱས་ཆོས་ལུགས་དང་སྲོལ་རྒྱུན་རིག་གནས་སོགས་རང་རིགས་
རྗེས་སུ་ལུས་བྱེད་ཀྱི་གེགས་རྡོ་མིན་ན་དེ་འདྲའི་བཀག་རྡོ་ནི་གང་ཞེས་
འདྲི་ན་འདི་ལ་ཆོས་ལུགས་དུས་དང་བསྟུན་ནས་བེད་སྤྱོད་མི་བྱེད་པ་
དང་། ཤེས་ཡོན་ཅན་ཕན་ཚུན་བར་ལྟ་ཚུལ་བཟུང་སྟེ་བརྩི་འཇོག་
མི་བྱེད་པ། བོད་སྐད་དང་བོད་ཡིག་བཀོལ་སྤྱོད་མི་བྱེད་པ་སྟེ་དོན་
ཚན་གསུམ་དུ་བགོས་ནས་ལན་ཉུང་ངུ་ཞིག་འདེབས་ན། །
གཅིག ཆོས་ལུགས་དུས་དང་བསྟུན་ནས་བེད་སྤྱོད་མི་བྱེད་
པ་ནི། སྤྱིར་ན་ཆོས་ལུགས་གང་ཞིག་ཡིན་རུང་མི་དམངས་ལ་ཞབས་
འདེགས་ཕུན་སུམ་ཚོགས་པ་ཞིག་སྒྲུབ་བྱེད་དུ་སོང་སྟབས་ཕྱི་ནང་གི་
རྒྱལ་ཁབ་ཀུན་ཏུ་རང་རང་གི་ཆོས་ལུགས་ལ་བརྩི་འཇོག་དང་གང་
འཚམ་གྱིས་བེད་སྤྱོད་བྱེད་བཞིན་མཆིས། ལྷག་པར་དུ་ནང་བའི་
ཆོས་ལུགས་ནི་ཕན་བདེ་ཀུན་གྱི་གཞི་རྩ་རྨ་མེད་པ་ཞིག་ཏུ་འཁུམས་ཏེ།
130 -



-- • བསམ་གཞིགས་ཀྱི་འོས་གླེང. --
ཇི་སྐད་དུ། མདོར་ན་ཆོས་ནི་མི་འཚེ་བར། །དེ་བཞིན་གཤེགས་པ་
རྣམས་ཀྱིས་གསུངས། ། ཞེས་གསུངས་པ་ལྟར་ཡིན་པའི་ཕྱིར་རོ། །
དེ་འདྲའི་ཆོས་དུས་བབས་མང་ཚོགས་ཀྱི་བསམ་ངོར་བལྟས་ཏེ་བཀོལ་
སྤྱོད་བྱེད་རྒྱུ་ནི་རང་རིགས་ཤེས་ཡོན་ཅན་སྤྱི་དང་ཁྱད་པར་དུ་དགོན་
པའི་ཤེས་ཡོན་ཅན་རྣམས་ལ་རག་ལས་ན་དེ་དག་གིས་ཀྱང་ཐེ་གོར་
དང་འཇར་མན་རྒྱལ་ཁབ་ལྟ་བུ་ལ་མིག་དཔེ་བྱས་ཏེ་རང་རིགས་་་
འཕེལ་རྒྱས་ཀྱི་ཕྱོགས་ལ་་བསམ་བློ་གཏོང་རྒྱུ་ནི་ཤིན་ཏུ་གལ་ཆེའོ། །
ཐེ་གོར་དང་འཇར་མན་རྒྱལ་ཁབ་གཉིས་ཀྱང་ནང་ཆོས་ལ་དད་མོས་
བྱེད་མཁན་གྱི་རྒྱལ་ཁབ་ཡིན་པ་རང་ཅག་དང་འདྲ་མོད་ཆོས་ལུགས་
བེད་སྤྱོད་ཚུལ་རང་ཅག་དང་གཏན་ནས་མི་འདྲ་བས་སྔ་ན་མེད་པའི་
དཔལ་འབྱོར་ཡང་འཕེལ་རྒྱས་སུ་ཕྱིན་པ་ཡིན་ནོ། ། མི་དམངས་ཀྱི་
བསམ་ངོར་བལྟས་ཏེ་ཆོས་ལུགས་བཀོལ་སྤྱོད་བྱེད་པ་ནི་སངས་རྒྱས་
ཆོས་ལུགས་ཀྱི་དགོངས་པར་ཡང་སེམས་ཏེ། སངས་རྒྱས་རང་ཉིད་
ཀྱིས་ཀྱང་གདུལ་བྱའི་བསམ་ཚོད་ལྟར་དྲང་ངེས་ཀྱི་ཆོས་སྣ་ཚོགས་པ་
ཞིག་གསུངས་པའི་ཕྱིར་རོ། །
གཉིས། ཤེས་ཡོན་ ཅན་ ཕན་ཚུན་བར་བལྟ་ཚུལ་བཟུང་ སྟེ་
བརྩི་འཇོག་མི་བྱེད་པ། འདི་ཡང་རང་རིགས་འཕེལ་རྒྱས་ཀྱི་གེགས་
རྡོ་གཙོ་བོ་ཞིག་ཡིན་ཏེ་གོང་དུ་བཤད་པ་བཞིན་ཆོས་ལུགས་དུས་དང་
འཚམས་པར་བེད་སྤྱོད་དགོས་ན། ངེས་པར་དུ་ཤེས་ཡོན་ཅན་ཕན་
ཚུན་བར་བརྩི་འཇོག་དང་བལྟ་ སྟངས་བཟང་བོ་སྔོན་དུ་འགྲོ་དགོས་
སྙམ་ སྟེ། ལྟ་ སྟངས་བཟང་བོ་མེད་ཕྱིན་སྔར་ལྟར་སྲོལ་རྒྱུན་རིག་
གནས་དང་དེང་རབས་རིག་གསར་གཉིས་རང་རང་ས་ནས་མཁྲེགས་
འཛིན་བྱས་ཏེ་ཕན་ཚུན་བར་སྙན་ངག་གི་ཚིག་མཚོན་མང་པོ་འཕངས་
– 131 -
1



ཡ • དུས་རབས་ཀྱི་བསམ་གཞིགས། • ཡབ་
ཏེ་ནང་དམེ་བྱས་ན། སློབ་གྲྭའི་སློབ་གསོ་དང་དགོན་གྲྭའི་སློབ་གསོ་
གཉིས་ཀྱི་ སྟོང་ཆ་རྣམས་ སྐོང་མི་ཐུབ་ པར་ མ་ ཟད་ ཤེས་ཡོན་ཅན་་་་
རྣམས་ཀྱིས་མི་དམངས་ལ་ཞབས་འདེགས་ཀྱང་ཞུ་མི་ནུས་སོ། །དེས་
ན་རང་ཅག་རྣམས་ཀྱིས་སྲོལ་རྒྱུན་རིག་གནས་དང་དེང་རབས་རིག་
གསར་གང་ཡིན་རུང་མཁྲེགས་འཛིན་བྱེད་དགོས་དོན་ཡང་མེད་ལ་
དམའ་འབེབ་དེ་བས་ཀྱང་བྱེད་དོན་མེད་ པས། སྲོལ་ རྒྱུན་རིག་
གནས་ལ་ལེགས་བཅོས་བྱེད་པ་དང་དེང་རབས་ཚན་རིག་གམ་རིག་
གསར་གྱི་ལག་ཆ་ ནང་འདྲེན་བྱས་ཏེ་ སྟོང་ཆ་ རྣམས་ སྐོང༌ རྒྱུ་ནི་ཕྱི་་
རབས་མིག་རྒྱང་རིང་བ་དག་གི་འོས་འགན་ཡིན་ན། ཅིའི་ཕྱིར་ཕན་
ཚུན་ བར་ ཚིག་ མཚོན་ འཕང་ སྟེ། སྔར་ བྱས་ ལ་ ལེ་ བདའ་ བྱེད། །
ཕྱིས་སུ་དེ་ལྟར་མི་བྱེད་པར་རང་རིགས་འཕེལ་རྒྱས་ཀྱི་ཕྱོགས་ ལ་་་
དམིགས་ཏེ་འཆར་གཞི་འགོད་པ། ཤེས་ཡོན་ཅན་རྣམས་ཀྱིས་་་་
བསམ་བློ་བརྗེ་རེས་བྱས་ཏེ་དཔུང་བ་མཉམ་གཤིབ་སྒོས་རང་རིགས་ལ་
ཞབས་འདེགས་ཞུ་རྒྱུ་བཅས་ནི་གཟུར་གནས་མིག་རྒྱང་རིང་བ་དག་གི་
འོས་འགན་དུ་འཁུམས་སོ་ཞེས་སོར་བཅུ་སྙིང་ཀར་སྦྱར་ཏེ་ལན་བརྒྱར་
ཞུའོ། ། །
གསུམ། བོད་ སྐད་ དང་ བོད་ ཡིག་ བཀོད་ སྤྱོད་ མི་ བྱེད་ པ།
སྔར་པཎ་ཆེན་རིན་པོ་ཆེ་མཆོག་གི་གཙོས་རང་རིགས་ལ་ལྷག་བསམ་
དཀར་པའི་འགོ་ཁྲིད་པ་རྣམས་ཀྱིས་རང་གི་སྐད་ཡིག་དང་མི་རིགས་
ཀྱི་ཆེད་དུ་གཅེས་པའི་ལུས་སྲོག་ཀྱང་ཕངས་པ་མེད་པར་བཏང་བའི་
སྙིང་སྟོབས་དང་བཀའ་དྲིན་ལ་བརྟེན་ནས་ད་སྐབས་རང་ཅག་ལ་སྐད་
ཡིག་བཀོལ་སྤྱོད་བྱེད་པའི་དབང་ཆ་ཡོད་བཞིན་དུ་ན་གཞོན་མགོ་སྟོང་
ཁ་ཤས་ཤིག་གིས་བོད་སྐད་དང་བོད་ཡིག་བཀོལ་སྤྱོད་མི་བྱེད་པར་མ་
-- 132 -



--
བསམ་གཞིགས་ཀྱི་འོས་གླེང. --
ཟད་བོད་སྐད་བཤད་ན་ངོ་ཚའི་གནས་སུ་བརྩི་བ་སོགས་རང་མགོ་
གཅོག་བྱེད་ཀྱི་མཐོ་བ་དགུང་དུ་འཕྱར་ཏེ་དཔའ་རྟགས་སུ་རློམ་པ་
འགའ་ཡོད་ནའང༌། རང་རིགས་ལ་དོན་དངོས་ནས་ཤ་ཚ་མཁན་
ཡང་མང་དུ་ཡོད་ན་ཅི་ལ་དཔའ་ཞུམ། དཔའ་ཞུམ་དོན་དང་སྙིང་
སྟོབས་ཆུང་དོན་མེད་དོ། ། དེས་ན་རང་རིགས་འཕེལ་རྒྱས་སུ་ཕྱིན་
པར་འདོད་པ་དག་གིས་སྙིང་སྟོབས་ཆེར་བསྐྱེད་ སྒོས། ད་ནས་་་
བཟུང་ཕྱོགས་ལྷུང་གི་བསམ་ པ་རིང་དུ་དོར་ཏེ་བོད་སྐད་དང་བོད་
ཡིག་ལ་གཞི་བཅོལ་བའི་སྟེང་། དེང་རབས་ཚན་རིག་གམ། རིག་
གསར་གྱི་ལག་ཆ་ནང་འདྲེན་བྱེད་དགོས་ཏེ་རང་ཅག་གི་ཕ་མེས་ཡང་
མེས་རྣམས་ཀྱིས་ཀྱང་གཞན་གྱི་ལག་ཆ་ནང་འདྲེན་བྱས་ཏེ། ཆོས་ཀྱི་
ཚུལ་ལས་ཀྱང་རིང་དུ་མ་སོང་བར་རྨིག་བཞི་རྟ་ཡི་གོང་ནས་ སུམ་་
གཉིས་ས་ལ་དབང་བསྒྱུར་ཏེ། ཆབ་སྲིད་དམག་དོན་སོགས་ཕྱོགས་
གང་འཐད་ནས་གཞན་ལ་ངོ་གནོངས་མི་དགོས་པ་ཞིག་བྱུང༌། དེའི་
མཐུས་རང་མི་རིགས་གནའ་ནས་ད་བར་དུ་མ་ཉམས་པར་གནས་པ་
ནི་དེ་དག་གི་བཀའ་དྲིན་དང་བྱས་རྗེས་ཡིན་ལ་དེང་ཕན་ཆད་རང་མི་
རིགས་མེད་པར་སོང་ན་རང་ཅག་མ་འཁྱོངས་བས་ཡིན་གྱི་ལེ་བདའ་
བྱེད་ས་མེད་དོ། །ཕྱིས་སུ་རང་རིགས་འཕེལ་རྒྱས་སུ་འགྲོ་བ་ལ་མཁོ་
བའི་ ལག་ཆ་དཔེར་ན། སྤྱི་ཚོགས་འཚོ་བའི་ཁྲོད་ རྒྱུགས་ཆེ་བའི་
དངོས་རྫས་རྣམས་བསྐྲུན་ཚུལ་གྱི་རྒྱ་ཡིག་དང་དབྱིན་ཡིག་གི་དཔེ་དེབ་
སོགས་བོད་ཡིག་ཏུ་བསྒྱུར་བ་དང་བོད་མིའི་བསམ་བློ་དེང་རབས་ཅན་
དུ་བསྒྱུར་བ་ལ་ནུས་པ་ཐོན་པའི་རྒྱ་དཀར་ནག་སྐྱ་སེར་ལྗང་གི་མཁས་
པ་རྣམས་ཀྱི་ཉམས་མྱོང་ལེན་པ་སོགས་མདོར་ན་མི་རིགས་འཕེལ་རྒྱས་
སུ་འགྲོ་བ་ལ་མཁོ་བའི་ལག་ཆ་ཐམས་ཅད་ནང་འདྲེན་བྱས་ཏེ་བོད་
– 133 མ



--- • དུས་རབས་ཀྱི་བསམ་གཞིགས། ， --
མིའི་བསམ་བློ་དེང་རབས་ཅན་དུ་བསྒྱུར་རྒྱུ་ནི་བོད་ཡིག་བཀོལ་སྤྱོད་
བྱེད་པ་ལ་རག་ལས་ན་དེ་ཡང་ཤེས་ཡོན་ཅན་རྣམས་ལ་རག་ལས་སོ་
ཞེས་བདག་གིས་མགྲིན་པ་གཟེངས་སུ་བཏགས་ནས་སྨྲ་བར་སྤོབས་སོ།
མདོར་དྲིལ་ན་རང་མི་རིགས་ཧྲིལ་བོས་མདའ་གྲི་མདུང་གསུམ་བཟུང་
སྟེ་ནང་མི་དམར་གསོད་བྱེད་པ་དང་། ཤེས་ཡོན་ཅན་རྣམས་ཀྱིས་
ཀྱང་ ལྷུག་རྩེ་ ནང་དུ་གཏད་དེ་ནུས་ལྡན་མི་སྣ་མར་འཐེན་བྱེད་པ་་
སོགས། རྙོག་དྲ་ཆེ་ཞིང་རང་རིགས་ཕུང་ལ་སྦྱོར་བའི་བྱ་བ་རྣམས་
མཚམས་འཇོག་བྱས་ཏེ་འཆར་གཞི་ལྡན་པའི་སྒོ་ནས་ལས་ལ་འཇུག་རྒྱུ་
ནི་གནད་ཀྱི་དོན་པོ་ཡིན་ན་རང་རིགས་མཐུན་སྒྲིལ་གྱི་ཕྱོགས་ལ་ཅིའི་
ཕྱིར་གསེར་གྱི་ཟམ་ཆེན་དེ་འཕེན་པར་མི་འདོད། སྤྱིར་སྐྲ་སེར་ལྗང་
གི་མཁས་པའི་ཁ་ན་བསམ་བློའི་ཆ་ནས་རང་རིགས་ཀྱང་སྔོན་ཐོན་
ཞིག་ ཏུ་ བརྩི་ བཞིན་ འདུག་ པས་ རང་ ཅག་ གིས་ ཀྱང་ མཛུབ་མོ་ལྔ་་་་
བཅིངས་ཁུ་ཚུར་ཞེས་པའི་དཔེ་ལྟར་སྔ་ན་མེད་པའི་མཐུན་སྒྲིལ་དང་
བསམ་བློ་རྒྱ་བསྐྱེད་དེ་དངོས་ཡོད་འཚོ་བའི་ཕྱོགས་ལའང་ནུས་ཤུགས་
ཡོད་རྒུ་བཏོན་ཏེ་རང་མི་རིགས་བསམ་དངོས་གཉིས་ཀའི་ཆ་ནས་དེང་
རབས་ཅན་གྱི་རྗེས་སུ་མི་ལུས་པའི་ཐབས་ལ་རྣམ་ཀུན་བརྩོན་དགོས་
སོ། ། ད་དུང་བོད་ཀྱི་རིག་གནས་ཀྱི་རིན་ཐང་དང་ཆོས་ལུགས་དང་
ཚན་རིག་གཉིས་ཞིབ་བསྡུར་བྱས་པའི་འབྲས་བུ་སོགས་བཤད་དགོས་
པ་མང་དུ་སྣང་ནའང་། བདག་ལ་མཚོན་ན་ལྟ་རྒྱ་དང་ཐོས་རྒྱ་ཉུང་
ཐོག་ ཉམས་མྱོང་དང་ཡོན་ཚད་ཞན་ སྟབས་འདི་ཙམ་གྱིས་རེ་ཞིག་
བརྗོད་ཁུལ་བྱས་སོ། །ཞེས་པ་འདི་ནི་འགར་དགོན་ཐུབ་བསྟན་ཆོས་
འཁོར་གླིང་གི་རིགས་སྨྲའི་དབང་བོ་རྣམས་ཀྱི་གྲལ་མཐའ་ཙམ་ཡང་མ་
ཟིན་པར་རང་མཐོ་རང་རློམ་བྱེད་པར་དགའ་བ་ཞོ་འོང་འཕྲིན་ལས་
པམཁས 23:1 ཡས་པ་
4
ཀ
]



ལ་བསམ་གཞིགས་ཀྱི་འོས་གླེང… -
སུ་འབོད་པས་རང་ལོ་ཉེར་གཉིས་པའི་ས་ག་ཟླ་བའི་ཡར་ཚེས་ལ་བྲིས་
པ་འདིས་ཀྱང་རང་རིགས་ལ་ཕན་ཅུང་ཙམ་ཞིག་ཐོགས་པར་རྒྱུར་གྱུར་
ཅིག་གུ །
མཁལ 135 -



པ་ མ་ • དུས་རབས་ཀྱི་བསམ་གཞིགས། ： --
ལོག་རྟོག་ནད་བརྒྱས་གཟིར་བ་དག་ལ་སྐྱེས་
སུ་ཕུལ་བ་དཀར་པོ་ཆིག་ཐུབ་ཀྱི་
སྨན་ཐུན།
འགར་རང་འབར།
དུས་རབས་ཉེར་གཅིག་པའི་ཉི་གཞོན་གྱི་འཛུམ་ཟེར་མཁའ་ནས་འཕྲོ་
བའི་སྐབས་འདིར། ང་ཚོ་ཚང་མས་མི་རིགས་དང་རྒྱལ་ཁབ། སྤྱི་
ཚོགས་ཀྱི་ལས་དོན་ལ་བསམ་གཞིགས་བྱེད་པའི་ཆེད་རྩོམ་ཉི་ཟེར་གྱི་
རྡུལ་ལ་འཐབས་པ་ནི་དགའ་འོས་པའི་གནས་ཤིག་ཡིན་ལ། ང་ཚོ་
ཚང་མར་དུས་རབས་ཀྱི་བགོས་སྐལ་ཞིག་ཡོད་པ་ནི་མི་རིགས་རང་གི་
རིག་གནས་གོང་འཕེལ་དུ་གཏོང་བར་མནོ་བསམ་དང༌། མཐར་
གཞན་ལས་ཁྱད་དུ་འཕགས་པ་ཞིག་ཏུ་འགྱུར་བའི་ཐབས་ལམ་གསར་
བ་ཞིག་འཚོལ་རྒྱུ་དེ་ཡིན་པ་ལས། ཉེ་རིང་ཆགས་སྡང་དང་། གྲུབ་
མཐའི་ཕྱོགས་འཁྱེར། ཐ་ན་རང་རང་གི་སྙན་གྲགས་ཙམ་ཞིག་ལ་རེ་
སྟེ་སེམས་ལ་གང་དྲན་དང་ཁ་ལ་གང་བདེ་བྱུང་རྒྱལ་དུ་སྨྲ་བར་བྱེད་པ་
ནི་མ་ཡིན་ནོ། ། འོན་ཀྱང་དེང་སང་རྒྱ་ཁབ་ཀྱི་བུ་ག་ལས་ནམ་མཁའ་
ལ་བལྟོས་པ་དང་འདྲ་བའི་རྩོམ་པ་པོར་རློམ་པའི་བླུན་པོ་ཁ་ཅིག་གིས།
བོད་མི་རིགས་རང་གི་མདུན་ལམ་དང་གནད་འགག་ལ་བློས་མ་དཔྱད་
པར། ང་ཚོའི་མི་རིགས་ནི་འཛམ་གླིང་སྟེང་གི་ཆེས་རྗེས་ལུས་ཤིག་
ཏུ་ གྱུར་ཡོད་ཅེས་སྨྲེ་ངག་འདོན་པ་དང་ལས་བདའ་བྱེད་པ་སོགས་
ཀྱིས་གང་ཡང་མི་ཕན་པས། དངོས་ཐོག་བདེན་འཚོལ་དང་ཐབས་
- 136 -



ཡ-- • བསམ་གཞིགས་ཀྱི་འོས་གླེང. ཁ
ཇུས་ལག་བསྟར་བྱེད་རྒྱུ་ནི་གནད་ཀྱི་དོན་པོ་ཡིན་ནོ། ། དེས་ན་མི་
རིགས་ལ་ཤ་ཚ་ཞིང་སྙིང་ཉེ་བའི་བློས་ཐུབ་ཀྱི་གྲོགས་པོ་སུ་དང་གང་
ཡིན་ཡང་དེ་ལ་ང་ཚོས་བསྐྱེད་བསྲིང་དང་ཡར་འཐེན་བྱེད་པ་ལས་
དམོད་མོ་གཏོང་བ་དང་ང་ན་ཁག་བགོ་བ་སོགས་མི་འོས་པའི་བྱ་བ་
གང་དག་བསྒྲུབ་པར་འདོད་པའི་བསམ་ངན་དེ་བོར་དགོས། ལོ་ངོ་
སྟོང་ཕྲག་གི་ལོ་རྒྱུས་དང་ལྡན་པའི་ མི་རིགས་ཀྱི་ཡུལ་སྲོལ་གོམས་་་
འདྲིས་ལ་སོགས་པའི་སྔར་ཡོད་ཀྱི་བག་ཆགས་རྙིང་བ་དང་བསམ་བློ་
རྙིང་བ་སོགས་ལས་སྙིགས་དོར་བཅུད་ལེན་བྱེད་པ་ལས། མཐའ་
གཅིག་ཏུ་དེ་ལ་ངོ་རྒོལ་བྱེད་མི་རུང་སྟེ། སྐུ་ཞབས་དོན་འགྲུབ་རྒྱལ་
གྱིས། “ རྙེད་ པར་ དཀའ་ བའི་ ལོ་ རྒྱུས་ ཀྱིས་ བེམ་ པོའི་ ལུས་ ལ།
དུས་དང་འཚམ་པའི་སྲོག་གི་དབང་བོ་མ་ཞུགས་ན། ཡར་རྒྱས་ཀྱི་
འཕར་རྩ་ལྡང་མི་སྲིད་ལ། སྔོན་ཐོན་གྱི་སྙིང་ཁྲག་རྒྱུ་མི་ཐུབ་ཅིང་།
མདུན་བསྐྱོད་ཀྱི་གོམས་པ་དེ་བས་ཀྱང་ངོ༌། །”ཞེས་བཤད་ཡོད་དོ།
། ང་ཚོ་སུ་ཡིན་རུང་མི་རིགས་བསམ་ན་རང་གི་རིག་གནས་ལ་འབད་
འབུངས་བྱེད་དགོས། མི་རིགས་ཤིག་ལ་རང་གི་རིག་གནས་མེད་ན་
མི་རིང་བར་མི་རིགས་དེ་ཡང་ཉམས་རྒུད་དུ་འགྲོ་བར་གོར་མ་ཆགས།
པཎ་ཆེན་ཐམས་ཅད་མཁྱེན་པས། བོད་བསམ་ན་བོད་ཀྱི་སྐད་དང་
ཡི་གེ་སྦྱང་དགོས། དེའི་ཕྱོགས་ལ་ ཐེ་ཚོམ་སྤུ་ ཙམ་ཡང་བྱེད་མི་་་
དགོས་ཞེས་དང༌། སི་ཏཱ་ལེན་གྱིས། “ མི་རིགས་ཤིག་རྩ་མེད་དུ་
གཏོང་ན། སྔོན་ལ་མི་རིགས་དེའི་སྐད་ཡིག་བེད་སྤྱོད་མེད་པར་
བཟོས་ན་མི་རིགས་དེ་རང་བཞིན་གྱིས་མེད་པར་འགྱུར་སྲིད།”ཅེས་
གསུངས་པ་བཞིན་མི་རིགས་གང་དང་གང་ཡིན་ཡང་རང་མི་རིགས་ཀྱི་
སྐད་ཡིག་ལས་གཞན་པའི་མི་རིགས་ཀྱི་སྐད་ཡིག་བསླབ་ན་ཡོན་ཏན་
- 137 -



• དུས་རབས་ཀྱི་བསམ་གཞིགས། • ཡས་
ཡིན་མོད། འོན་ཀྱང་མི་རིགས་རང་གི་སྐད་ཡིག་ཡལ་བར་བོར་ཏེ་
མི་རིགས་གཞན་གྱི་སྐད་ཡིག་ལ་བརྟེན་ནས་སྔོན་ཐོན་གྱི་མི་རིགས་
དག་གི་གྲས་སུ་ཚུད་པར་འདོད་པ་ནི་སྟོང་བསམ་ཁོ་ན་ལས་མ་འདས།
དཔེར་ན། འཇར་པན་གྱི་མི་རིགས་དར་རྒྱས་ཀྱི་འབྱུང་འགྱུར་ལ་
བསམ་ སྟེ་ལོ་བཅུའི་རིང་ལ་དབྱིན་ཇིའི་ སྐད་ཡིག་བཀོལ་ སྤྱོད་བྱས་
མཐར་མཇུག་འབྲས་བཟང་བོ་མ་ལོན་པར་མ་ཟད། རང་གི་མི་
རིགས་ཀྱང་ཉམས་རྒུད་དུ་འགྲོ་བའི་ཉེན་ཁར་སླེབས་ཏེ་སླར་ཡང་མི་
རིགས་ ཀྱི་ སྐད་ ཡིག་ བཀོལ་ སྤྱོད་ མི་ བྱེད་ ཐབས་ མེད་ བྱུང་ བ་ རེད།
དེའི་ཕྱིར། ལུའུ་ཞུན་གྱིས། གལ་ཏེ་མི་རིགས་ཤིག་གིས་མི་རིགས་
གཞན་ཞིག་གི་སྐད་དང་ཡི་གེ་སོགས་ལ་ཨ་གསར་བྱས་ན་ད་བཟོད་
རིག་གནས་དང་ཆབ་སྲིད། དཔལ་འབྱོར་བཅས་ཀྱི་ཐད་ནས་ཡར་
ཐོན་ཆེན་པོ་འབྱུང་ཐུབ་ཀྱི་མ་རེད། ཅེས་གསུངས་པ་བཞིན་རང་མི་
རིགས་ཀྱིས་ཀྱང་རང་གི་སྐད་ཡིག་གི་རྨང་གཞི་བརྟན་པོ་བྱས་ཏེ་་་༌
བཀོལ་སྤྱོད་བཟང་བོ་ཞིག་བྱ་རྒྱུ་ནི་འུ་ཅག་གི་འོས་འགན་མ་ཡིན་ནམ།
ལྷག་པར་དུ་རྒྱལ་ཁབ་ཕྱི་ནང་ཀུན་དུ་ཞིབ་འཇུག་བྱེད་ཡུལ་དུ་གྱུར་
ཡོད་པའི་ང་ཚོའི་ནང་བསྟན་གྱི་གཞུང་ལུགས་ནི་ཆེས་ཕུལ་དུ་བྱུང་
བའི་རིག་གནས་ཤིག་དང་ཚན་རིག་ཤིག་རེད་དེ། དབྱིག་ཀྲི་པེའོ(
E n ཚོ) ལགས་ཀྱིས། ཆོས་ལུགས་འདི་ལ་དངོས་གཙོ་མཚན་
ཉིད་རིག་པས་འགྲེལ་བཤད་བྱེད་ཐུབ་ནའང་། འགྲེལ་བྱེད་ཀྱི་ཚན་
རིག་དེ་ཡར་ གྲོག་ མ་ ཐང་ཆེན་དུ་ ལྷུང་བ་ ལྟར་ངལ་ བར་འགྱུར་ལ།
ཆོས་ལུགས་གཞན་གྱིས་ནི་གཏན་ཚིགས་ལྟར་སྣང་གི་རྣོ་ངར་ཙམ་ཡང་
མི་ཐེག་པ་རྨོངས་རྟགས་མཚོན་པའི་ཡིན་ནོ། ། དེས་ན་སངས་རྒྱས་
ཆོས་ལུགས་ནི་ཤེས་རབ་ཀྱི་རྨང་གཞིའི་སྟེང་ནས་བསྐྲུན་པའི་ཚན་རིག་
མས 138 ཡ་ཡ་



-
བསམ་གཞིགས་ཀྱི་འོས་གླེང • ཨ་ཨ
དངོས་གནས་ཤིག་རེད་ཅེས་བཤད་ཆོག ཅེས་བཤད་པས་ང་ཚོ་
ཚང་མས་གསེར་ངོ་གསེར་དུ་ཤེས་ཏེ་གཟི་འོད་ལམ་ལམ་དུ་འཕྲོ་བའི་
ཡིད་བཞིན་ནོར་བུ་འདི་ལ་བརྩི་མཐོང་དང་གཅེས་སྤྲས་བྱེད་དགོས་སོ།
། འོན་ཀྱང༌། མི་ལ་ལ་ས་ཐུབ་པའི་གསུང་རབ་ན་ཚན་རིག་སྐོར་གྱི་
ཤེས་བྱ་ཐ་ཐོར་ཙམ་གསུངས་ཡོད་མོད་དེ་ཙམ་གྱིས་ཡིད་ཚིམས་མི་
ཉན་ཟེར། དེང་སྐབས་ཆེས་སྔོན་ཐོན་གྱི་རྒྱལ་ཁབ་ཨ་མེ་རི་ཀའི་(
# #) ཚན་རིག་མཁན་པོ་དག་གིས་ཆུ་ཚོད་སྐར་ཆ་ཙམ་ལ་འཛམ་
གླིང་ཧྲིལ་བོར་བྱེད་པའི་རྡུལ་ཕྲན་མཚོན་ཆ་བཟོས་པ་ལ་ཧ་ལས་ཏེ་ཡ་
མཚན་རེད་ཅེས་ཅ་ཅོར་གསེང་མཐོར་སྒྲོགས་བཞིན་ཡོད་མོད། དེ་
ནི་ང་ཚོའི་ཐུབ་པའི་གསུང་རབ་ཀྱི་དགོངས་དོན་ལྟར་བཤད་ན་རྫས་
ཀྱི་ནུས་པ་ཙམ་ཞིག་ཡིན་པས་ཧ་ལས་དགོས་པ་ཞིག་མ་རེད། དེའི་
ཕྱིར་ཚན་རིག་གིས་ཐུབ་པའི་གསུང་རབ་ཀྱི་རྗེས་སྙེགས་ཐུབ་ཀྱི་མེད་
པ་ལས་ཐུབ་པའི་གསུང་རབ་ཀྱིས་ཚན་རིག་ཁེབས་ཀྱི་མེད་པ་ཞིག་
གཏན་ནས་མ་རེད་དེ། དབྱིག་ཀྲི་པེའོ(ཆ ཚོ) ལགས་ཀྱིས།
ཡང་ བསྐྱར་ བཤད་ན་ སྣོད་བཅུད་ཀྱི་འཇིག་ རྟེན་ཆགས་འཇིག་ ནི།
དཔེར་ན་མི་ཞིག་གི་སྐྱེ་འཆི་དང་ཀུན་ནས་མཚུངས་པ་རེད། ཚུལ་
འདིར་ཚན་རིག་པས་ཀྱང་བློ་ཁ་ཅུང་ཕྱོགས་ཏེ་འཕྲུལ་འཁོར་དག་གི་
མ་ལག་སྒྲིག་སྦྱོར་བྱེད་ཚུལ་ནི་མིའི་དོན་ལྔ་སྣོད་དྲུག་སོགས་ཀྱི་གྲུབ་
ལུགས་གཞི་བྱས་ཏེ་བསྐྲུན་པ་ཡིན་པ་གདོན་མི་ཟ་ནའང་། ད་དུང་
འཕྲུལ་འཁོར་དེ་བདག་བྱེད་མཁན་དང་བསྐོར་མཁན་ལྟ་བུའི་དཔེ་དེ་
མིའི་སྟེང་ནས་རྙེད་ཐུབ་མེད། སངས་ས་པས་ཆགས་གནས་འཇིག་
གསུམ་ལ་དུས་ཚོད་རིང་ཐུང་མཉམ་པར་གསུངས་པ་རྒྱུ་འབྲས་རྣམ་
བཞག་གི་ཚན་རིག་ཆེས་རབ་དང་ཕུལ་གྱི་སྙིང་བོའི་ཁྱད་ཆོས་མངོན་
- 139 -
i
år



ཡ-- • དུས་རབས་ཀྱི་བསམ་གཞིགས། • -
씅
པར་འཕགས་འདུག ཅེས་དང༌། བསམ་བློ་ཞིབ་ ཏུ་ བཏང་ན།
ལོ་ཉིས་སྟོང་དགུ་བརྒྱའི་གོང་རོལ་ནས་བཟུང་སྟེ། རྒྱང་མཐོང་མེ་
ལོང་མ་བཀོལ་བར་གཟའ་སྐར་འབྱུང་བཞིའི་གནས་ལུགས་གཏན་ལ་
ཕབ་པ་དང་། ཕྱིའི་ གནས་ བབས་ དེ་ གང་ ཟག་ གི་ནང་ རྩ་རླུང་་་
ཁམས་སོགས་ཀྱི་སྟེང་ལ་བསྐོར་ནས་སྐྱེས་་བུའི་གནས་བབས་རྟོགས་པ་
དང་། དེ་ལྟར་རྟོགས་བྱེད་ཀྱི་མཁྱེན་པའམ་ལམ་སྒོམ་སྟོབས་ཀྱིས་
ཕྱིའི་ཆོས་ཉིད་མཐའ་དག་ནང་སེམས་ཀྱིས་ཐག་གཅོད་ཐུབ་པར་མ་
ཟད། ཚུལ་དེ་དག་མངོན་སུམ་དུ་མཐོང་བ་ངོ་མཚར་ལས་ཀྱང་ཆེས་
ངོ་མཚར་ཚན་རིག་ལས་ཀྱང་ཆེས་ཚན་རིག་ལགས་ཞེས་སངས་རྒྱས་
ཀྱིས་ཆོས་གཞུང་ན་གསུངས་པའི་ཚན་རིག་ལ་གདེངས་འཇོག་ཚད་
མཐོན་པོ་བྱེད་ཀྱི་ཡོད། དེས་ན་ང་ཚོས་བླུན་པོ་རེ་ཟུང་གི་སྐྱོན་གྱི་
ནག་ ཐིག་ དེ་ མི་ རིགས་ ཞིག་ དང༌ ཚོགས་ པ་ ཞིག་ ལ་ བསྒོ་ བ་ དང་།
བརྟགས་དཔྱད་མེད་པའི་རྨོངས་དད་མཁན་པོ་དག་གི་ཉེས་སྐྱོན་དེ་
ཆོས་ལུགས་ལ་བསྒོས་ཏེ་ ས་སྣོག་རྡོ་སྣོག་མི་བྱེད་པར་བོད་མི་རིགས་
རང་གི་འོད་སྟོང་ལྡན་པའི་རིག་གནས་ལ་བརྩི་མཐོང་དང་གདེངས་
འཇོག་ཚད་མཐོན་པོར་བྱས་ཏེ་མི་ནུབ་དར་སྤེལ་དུ་གཏོང་རྒྱུ་ནི་ང་
ཚོར་དུས་རབས་ཀྱིས་སྤྲད་པའི་འོས་འགན་ཡིན་ནོ། །འོན་ཀྱང་དེང་
སང་ཤེས་ཡོན་ཅན་དུ་རློམ་པ་མང་ཤས་ཤིག་གིས་ཆོས་ལུགས་པ་དང་
ཆོས་གཉིས་ཀྱི་ཁྱད་མི་འབྱེད། ཆོས་ལུགས་པའི་ནང་ནས་ཀྱང་ཁྱད་
མི་འབྱེད་པར་མཐའ་གཅིག་ཏུ་ཆོས་ལུགས་པ་ཡོད་དོ་ ཅོག་སྐྱོན་གྱི་
གོང་བུར་བརྩིས་ན་དེ་ནི་ཆེས་འཐད་པར་མི་སེམས་ཏེ། དཔེར་ན་
ཆོས་ལུགས་ པའི་ ཆས་ གྱོན་ཏེ། ཆང་འཐུང་བ། རྐུས་ བྱེད་ པ།
ཤོ་རྒྱག་པ་ལ་སོགས་པའི་ཆོས་དང་མི་མཐུན་པའི་བྱ་སྤྱོད་མཐོང་ཐོས་
ཁཡ 140 --



— • བསམ་གཞིགས་ཀྱི་འོས་གླེང .
གྱི་ཡུལ་དུ་གྱུར་བའི་ཚེ་ཆོས་ལུགས་ཀྱི་སྐྱོན་ཚང་ཕྱི་རུ་མངོན་པ་རེད་
ཅེས་ བཤད་ ཀྱིན་ ཡོད། དེ་ ནི་ ཆོས་ ལུགས་ པའི་ སྐྱོན་ རེད་ དམ།
འོན་ཏེ་ཆོས་ལུགས་ཀྱི་སྐྱོན་རེད། ཆོས་ལུགས་ཀྱི་སྐྱོན་ཡིན་ཚུལ་མེད་
པའི་ཕྱིར་ཏེ། ཆོས་ལུགས་ཀྱིས་གོང་གི་སྤྱོད་ངན་དེ་དག་བསྒྲུབ་ཚུལ་
མེད་པའི་ཕྱིར་རོ། ། བརྟགས་དཔྱད་མེད་པར་རི་བོང༌ཅལ་ ལ་་་
འདྲོགས་པ་ལྟ་བུའི་གྲོགས་པོ་ཚོ། རབ་བྱུང་བ་དང་ཆོས་ལུགས་པའི་
ཆས་ གྱོན་ མཁན་ ཚང་ མ་ རབ་ བྱུང་ བ་ དང་ ཆོས་ ལུགས་ པ་ ཨེ་ རེད།
དཔེར་ན། གཟིག་ལྤགས་ གྱོན་ པའི་ བོང་བུ་དེ་ གཟིག་ རེད་དམ།
བོང་བུ་རེད། ནམ་ཞིག་བོང་བུའི་རྒྱབ་ནས་གཟིག་ལྤགས་བཤུས་ཏེ་
ཁོའི་རང་གཟུགས་མངོན་པ་བཞིན་དུ། ཆོས་ལུགས་པའི་ཆས་གྱོན་
པའི་ཁྱམ་པ་དེ་ཚོས་ཀྱང་གོང་གི་སྨྱོ་སྤྱོད་དེ་དག་འཁྲབ་པའི་ཚེ་ཁོ་ཚོའི་
རང་གཟུགས་ཕྱི་རུ་བུད་པ་མ་གཏོགས་ཆོས་ལུགས་པའི་སྐྱོན་ཅི་ཡང་
བུད་མེད་དོ། ། དེང་སྐབས་མགོན་མེད་ཟས་སྦྱིན་དང་ཁྲི་རལ་བ་
ཅན་ལྟ་བུའི་ཡོན་བདག་ཀྱང་མེད་ལ། སྟོན་པ་དང་མི་ལ་རས་པ་ལྟ་
བུའི་ཆོས་པ་དེ་བས་ཀྱང་མེད་མོད། འོན་ཀྱང་ཡོན་མཆོད་ཚང་མས་
དུས་རབས་དང་འཚམ་པའི་བྱ་བ་ཞིག་ལས་ན་དེ་ནི་མི་འགྲིག་རྒྱུ་མེད་
སྙམ། ང་ཚོས་ཤ་དང་མར་ཕྱུར། རྩམ་པ་རྣམས་བར་སྣང་ནས་མི་
འབབ་པའི་གནད་ཀ་དེ་ཤེས་ནས་མང་ཚོགས་ཀྱི་འཁུར་བོ་ཇེ་ཡང་དུ་
གཏོང་ཆེད་དགོན་སྡེ་ཁག་ཕལ་ཆེ་བས་སྨན་ཁང་དང་ཚོང་ཁང་སོགས་
རང་ཁ་རང་གསོ་བྱེད་པའི་ཐབས་ལམ་གསར་བ་རེ་བཙལ་བ་ཡང་མི་
ཆོས་དང་མི་འགལ་བར་མ་ ཟད། སྟོན་ པ་ སངས་ རྒྱས་ཀྱི་བཀའ་
ནའང་། ཟས་གོས་གནས་མལ་གྱི་མཐའ་གཉིས་སུ་མ་ལྷུང་བ་བྱེད་
དགོས་ཞེས་གསུངས་པ་ལས། ཟས་གཏན་ནས་འཚོལ་མི་དགོས་
- 141



– • དུས་རབས་ཀྱི་བསམ་གཞིགས། • -
ཞེས་གསུངས་མེད་དོ། ། གཞན་ཡང་། ལུས་མཆིས་ན་ནི་སྲོག་
མཆིས། ལུས་མ་མཆིས་ན་སྲོག་མ་མཆིས། ཞེས་གསུངས་པ་ལྟ་བུ་
ལ་མཚོན་ནའང་ལུས་ མཆིས་ དགོས་ན་ངེས་པར་ དུ་ ཟས་ ལ་ བརྟེན་
དགོས་པ་དོན་གྱིས་ གོ་སླའོ། དེང་གི་སྲིད་ཇུས་ བཟང་བོའི་འོག་
འདིར་ཆོས་ལུགས་དད་མོས་རང་དབང་ཡིན་པས། ལས་བྱེད་དང་
མང་ཚོགས་གང་གི་ནང་དུའང་འཚང་རྒྱ་བར་འདོད་པའི་ཆོས་བསྒྲུབ་
མཁན་རྣལ་མ་ཡོད་ཚེ་ཁྱེད་ཚོའི་འདོད་མོས་ལྟར་ཆོས་བསྒྲུབ་དང་དེ་
ལ་ང་ཚོས་བཀག་རྒྱ་ཅི་ཡང་བཟོས་མེད། ང་ཚོས་ཀློག་བཞིན་པའི་
གོ་སླ་བའི་ལམ་ཡིག་དེ་མང་ཚོགས་ཀྱིས་གོ་བར་དོགས་ནས་ཤི་སྦས་རོ་
སྦས་བྱེད་པ་ཁྱེད་ཀྱིས་གསལ་བོར་ཤེས་ཡོད་པས་ཁྱེད་ནི་མང་ཚོགས་
དང་འདྲ་བའི་བླུན་པོ་མིན་པས། གོ་སླ་བའི་ལམ་ཡིག་དེ་ལ་ལྟ་ཀློག་
མི་བྱེད་དོན་ཅི། སྟོན་པ་སངས་རྒྱས་ཀྱིས་གད་སྙིགས་ནང་དོར་བའི་
གོས་ཧྲུལ་བཙེམས་ཏེ་སྐུ་ལ་མནབས་པ་ཡིན་ཞེས་བཤད་པ་ནི་སྟོན་པ་
སངས་རྒྱས་ཀྱི་མིང་ཙམ་ལས་རྣམ་ཐར་ཞིག་ཀྱང་མཐོང་མ་མྱོང་བའི་
དན་རྟགས་ཕྱི་རུ་མངོན་ཡོད་པས་ངོ་མ་དགོད་བྲོ་བ་ཞིག་རེད་ཨང་།
བོད་རྒྱལ་དར་མས་ང་ཚོའི་ཆོས་ལུགས་པ་བསད་དེ་ཆོས་ལ་རྒྱབ་སྐྱོར་
བྱས་པ་ཡིན་ན། དེ་དུས་ཀྱི་ལྷ་ཁང་དང་། གཙུག་ལག་ཁང་རྣམས་
བསྣུབས་ནས་བོད་ཀྱི་ཆོས་ལ་རྒྱབ་སྐྱོར་འདི་བྱས་པ་ཡིན་ཞེས་མིག་
མཐོང་ལག་ཟིན་གྱི་དཔང་ཡིག་ག་འདྲ་ཞིག་ཡོད་དམ། བོད་རྒྱལ་
དར་མས་ཆོས་བསྣུབས་མཁན་གྱི་ང་ཚོའི་གསོག་གསོབ་པ་དག་བསད་
པ་ཡིན་ན། དེ་དུས་ཆོས་སྤེལ་ མཁན་གྱི་ཆོས་པ་རྣལ་མ་ཞིག་མེད་
དམ། ཡོད་ན་དེ་ལ་ཆོས་སྤེལ་དུ་མི་འཇུག་པར་ཅིའི་ཕྱིར་བསད་པ་
ཡིན། ཆོས་བསྒྲུབ་མཁན་གྱི་ཆོས་པ་རྣལ་མ་བསད་ན་ཆོས་ལ་རྒྱབ་
ཡཁ 142 ཡཁམ་



– . བསམ་གཞིགས་ཀྱི་འོས་གླེང… -
སྐྱོར་བྱས་པ་རེད་དམ། དེ་དུས་ཆོས་པ་རྣལ་མ་ཞིག་མེད་ན་དེ་ནས་
བཟུང་ད་ལྟ་ང་ཚོ་ལ་ ཇུག་གི་བར་དུ་ཆོས་པ་རྣལ་མ་ཞིག་མེད་པས་
བདག་ཅག་གི་སྟོན་པའི་རྗེས་ན་ཆོས་པ་རྣལ་མ་ཁྱེད་གཅིག་པུ་ལས་
མེད་སྙམ་མོ། ། སྟོན་པ་སངས་རྒྱས་ཀྱི་བསྟན་པ་འདི་ས་སྟེང་དུ་ཡུན་
རིང་ གནས་ མི་ གནས་ དགེ་ འདུན་ གྱི་ སྡེ་ ལ་ རག་ ལས་ ཡོད་ པས།
གཞན་ཅི་ལའང་མེད། ད་སྐབས་བོད་ཁམས་ན་དགོན་པ་མང་པོ་
ཡོད་པ་དང་། དེའི་ནང་དུ་བསྟན་དོན་དུ་རང་གི་སྲོག་ཀྱང་གཏོང་
བར་ཕོད་པའི་གནམ་གྱིས་ས་བཀབ་པ་ལྟ་བུའི་དེ་འཛིན་གྱི་སྐྱེས་བུ་
བགྲང་གིས་མི་ལང་བས་སྨྲ་ཤེས་ཤིང་དོན་གོ་བ་ཡོད་ཚད་ཀྱིས་ང་ཚོའི་
འོས་འགན་གྱི་བྱ་བཞག་ལ་སེམས་ཁུར་བྱེད་ཚུལ་ཡང་མི་ཤེས་ལ་བྱེད་
ཀྱང་མི་དགོས་པས་རང་རང་ངལ་བའི་རྒྱུ་མ་མཛད་ཅིག །
སྨྲས་པ། །
སེམས་འདི་ ཆོས་ལ་ཤིན་ཏུ་ངད་ དྲགས་་་་ སྙིགས་མའི་དུས་ ཞེས་ གྲྭ་བས་མ་བརྗོད་་་་
ཀྱང་། །
ཀྱང་། །
ཆོས་ དང་ ཆོས་ མིན་ དབྱེ་ བ་ མ་ ཤེས་ པར། སྙིགས་དུས་ཡིན་པ་དུས་ཀྱིས་ར་སྤྲོད་བྱས།
]
ཆོས་ཞེས་སྟོང་ཕྲག་མང་པོ་བཟློས་ན་ཡང་། འདི་ནས་ལོ་མང་གྲངས་ཀྱིས་ འདས་ན་་་་་
ཡང༌། །
ཆོས་པ་དག་གི་གྲས་སུ་ག་ལ་ཚུད། ། ་ སྟོན་ པའི་ བསྟན་ པ་ གོ་ལའི་ རྩེ་ ལ་ འཕུར།
ཡིན་མིན་གཟུར་གནས་བློ་ཡིས་བརྟག་ན་ །
ཤེས། །
དེ་འཛིན་སྐྱེས་བུས་ས་སྟེང་ཡོངས་ཁྱབ་པས།
བདེན་མིན་ ཀུན་ལ་མངོན་སུམ་ཚད་མའི་
འགྲུབ། །
ཁྱིམ་པས་བསྟན་ལ་སེམས་ཁུར་མ་བྱེད་ཅིག
- 143 -
3



དུས་རབས་ཀྱི་བསམ་གཞིགས། –
དུས་རབས་ཀྱིས་སྤྲད་པའི་འོས་འགན།
འགར་འཇམ་སྦྱིན།
ང་ཚོའི་མི་རིགས་འདིའི་འཚོ་གནས་དང་འཕེལ་རྒྱས་ལ་བསམ་་་་་
གཞིགས་བྱེད་པའི་ཤེས་ལྡན་པ་རྣམས་ཀྱིས་བརྗོད་ པ་ དང་ འཚོལ་་་
འདོད་པ་ནི་བོད་མི་རིགས་ཀྱི་འཕེལ་རྒྱས་དང་མདུན་ལམ་ཡིན། དེ་
ཡང་སྤྱི་ཚོགས་འཕེལ་རྒྱས་ཀྱི་བཀག་སྟེ་ངོ་མ་དེ་ངོས་ཟིན་པའི་སྟེང་
ནས་མདུན་ལམ་འཚོ་དགོས་པ། ཇི་སྐད་དུ། ནད་ནི་ཤེས་བྱ་ནད་
ཀྱི་རྒྱུ་ནི་སྤང་བྱ་ལ། ། བདེ་གནས་ཐོབ་བྱ་སྨན་ནི་བསྟེན་པར་བྱ་བ་
ལྟར། ཞེས་ ཐོབ་བྱ་བདེ་བར་གནས་དགོས་ ཕྱིན། དེས་འགལ་
རྐྱེན་ནད་ཀྱི་ རྒྱུ་ངོས་ འཛིན་དགོས་པ་གལ་ཆེ་བ་ལྟར་རེད། དེང་
སྐབས་མི་རིགས་རྗེས་སུ་ལུས་པའི་རྒྱུ་རྐྱེན་ངོས་འཛིན་ལ་མཁྱེན་དཔྱོད་
ཀྱི་བློ་མིག་ཡངས་པ་མང་པས་རང་རང་གི་ལྟ་ཚུལ་རེ་འདོན་གྱིན་ཡོད་
པ་ལས། འགའ་ཞིག་གིས་དུས་རབས་བདུན་པའི་བོད་རྒྱལ་རབས་
ཉེར་བརྒྱད་པ་ལྷ་ཐོ་ཐོ་རུ་ནས་དར་བའི་སྲོལ་རྒྱུན་རིག་གནས་སམ་
ནང་བསྟན་ཤེས་རིག་འདིའི་ཐོག་ཏུ་འགེལ་ཅི་ཐུབ་བྱས་ཏེ་བག་ཆགས་
རྙིང་བ་ཞེས་ པའི་ཐ་སྙད་དུ་ཡོད་ཚད་ལ་སྦྱར་ནས་དམའ་འབེབས་
བྱེད་པ་ནི་ནང་བསྟན་ཤེས་རིག་ལ་གོ་བ་རགས་ཙམ་ཡང་མ་ལོན་པའི་
དན་རྟགས་སུ་འཁུམས་ཏེ། དཔེར་ན། གནས་ལུགས་མི་གཙོ་
ལུང་བསྟན་གཙོ་བའི་དཔེ་སྲོལ། དངོས་སྟོབས་མི་གཙོ་བཤད་རྒྱུན་
གཙོ་བའི་དཔེ་སྲོལ། ཚུལ་དྲེགས་ཆེ་ན་བསོད་ནམས་ཆེ་བའི་དཔེ་
— 144 --



— • བསམ་གཞིགས་ཀྱི་འོས་གླེང •
སྲོལ་ལྟ་བུ་འདི་དག་ནི། སྔོན་བདག་ཅག་གི་སྟོན་པ་མཉམ་མེད་བུ་
རམ་ ཤིང་བ་རང་གིས་ཆོས་ཀྱི་ཕུང་བོ་ཇི་སྙེད་ཅིག་བཀའ་བསྩལ་བ་
རྣམས་ ལ་ ཡང་། དགེ་ སློང་ དག་ གམ་ མཁས་ རྣམས་ ཀྱིས། །
བསྲེགས་བཅད་བརྡར་བའི་གསེར་བཞིན་དུ། ། ལེགས་པར་བརྟག་
ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། ། ཞེས་གསུངས་
པ་པོ་སྟོན་པ་ང་ཡིན་པ་རྒྱུ་མཚན་དུ་མི་བྱེད་པར་ཚིག་དོན་ལ་བརྟག་
དགོས་པ་དང༌། ཡང་ངས་ གསུང་རབ་དེ་དག་ལས་ཚིག་གི་ཟིན་
ཚོད་ལྟར་གནས་ལུགས་སོགས་ལ་མི་བསླུ་བའི་ངེས་པ་མེད་པས་བརྗོད་
དོན་ལ་སྒྲུབ་བྱེད་རྣམ་དག་ཡོད་པ་ལྟར་ཁས་ལེན་དགོས་ཞེས་རྟོན་པ་
བཞི་དང་མི་རྟོན་པ་བཞི་བཅས་བརྒྱད་ཀྱི་སྒོ་ནས་དང་། གཞན་
བསྲེགས་བཅད་བརྡར་གསུམ་གྱིས་གསེར་ལ་བརྟག་པ་བཞིན་ཚད་མ་
གསུམ་གྱིས་གནོད་པ་ཡོད་མེད་བརྟག་ནས་གནོད་མེད་དུ་མཐོང་ན་ད་
བཟོད་འཇུག་དགོས་ཞེས་སྟོན་པ་ཁོང་རང་ཉིད་ཀྱི་བཀའ་རྣམས་ལ་
ཡང་ཧ་ཅང་གཟབ་ནན་དང་ཞིབ་ཚགས་རང་བཞིན་ལྡན་པའི་གསུང་
འདི་འདྲ་ཞིག་གནང་ན་གཞན་ལ་སྨྲ་མི་དགོས་སོ། ། དེ་ནི་དེང་
རབས་ཀྱི་ཚན་རིག་དང་ཡང་མཐུན་པར་མ་ཟད་བསྙོན་ལྡང་མི་ནུས་
པའི་གཏན་ཚིགས་རྣམ་དག་ ཞིག་ཡིན། དེས་ན་ སྟོན་ པའི་ རྗེས་་་
འཇུག་པ་ཞིག་ཡིན་ཕྱིན་གནས་ལུགས་མི་གཙོ་ལུང་བསྟན་གཙོ་བའི་
རང་ལུགས་འཛིན་རྒྱུ་མིན་ལ། གལ་ཏེ་དེ་ལྟ་བུ་ཞིག་ཡོད་ཟེར་་་་
ནའང་དེས་སྟོན་པའི་གསུང་ཁས་མི་ལེན་པས་སྟོན་པའི་རྗེས་འཇུག་པ་
ཡིན་པར་ངེད་ཅག་གིས་མི་སྨྲའོ། ། འདི་ལྟ་བུ་ལ་དཔག་ན་དངོས་
སྟོབས་མི་གཙོ་ལུང་བསྟན་གཙོ་བའི་དཔེ་སྲོལ་དེ་བས་ཀྱང་འདོད་རྒྱུ་
མ་ཡིན་ཏེ། རྗེ་རིན་པོ་ཆེས་རྗེ་བཙུན་འཇམ་པའི་དབྱངས་ལ་གཞུང་
- 145 -



— • དུས་རབས་ཀྱི་བསམ་གཞིགས། • ཁ-
དང་མན་ངག་གཉིས་ཀྱིས་ནང་ནས་ གང་གཙོ་བོར་བྱེད་ཅེས་དྲི་བ་
ཞུས་ཚེ། མན་ངག་ནི་གཞུང་དང་མཐུན་དགོས། གཞུང་ནི་ནམ་
ཡང་དོར་བར་མི་བྱ། ཞེས་དོན་གྱིས་དེ་ གཞུང་དང་མི་མཐུན་ན་
དོར་བར་བྱ་གསུང་བ་དང་། ཁམས་གསུམ་བླ་མ་ཙོང་ཁ་བ་ཆེན་
པོས་ཀྱང་། མཐར་གཏུགས་ན་དྲི་མ་མེད་པའི་རིགས་པ་ཉིད་ཀྱིས་
དབྱེ་དགོས་ཏེ། རིགས་པ་དང་འགལ་བའི་གྲུབ་མཐའ་ཁས་ལེན་ན་
སྨྲ་བ་བོ་ ཚད་མའི་སྐྱེས་བུར་མི་རུང་བའི་ཕྱིར་ཞེས་ ཡང་ དག་ པའི་་
བཞེད་སྲོལ་འདི་དག་དང་པོ་མ་རིག་པ་དང་བདེན་གཉིས་ནས་བཟུང་
མཇུག་སངས་རྒྱས་ཀྱི་སའི་ཡོན་ཏན་གྱི་གྲངས་འདྲེན་རྣམས་ངོ་བཤུས་
བྱེད་དུས། གོང་གི་དེ་དག་མཁས་པ་ཆེན་པོས་མ་གཟིགས་པ་མ་
ཡིན་ནམ། གཟིགས་བཞིན་དུ་ནང་ཆོས་བག་ཆགས་རྙིང་བའི་གྲུབ་
ཆར་བརྩིས་ནས་སྟོང་བཤད་བྱས་པ་གཟུར་བོར་གནས་པའི་གཏམ་དུ་
སུ་ཞིག་གིས་སྨྲ་སྟེ། སྔོན་སྟོན་པ་ཐུབ་པའི་དབང་བོ་མཆོག་དང་།
ཟབ་རྒྱས་ཀྱི་བཀའ་བབས་བྱམས་འཇམ་དབྱངས་གཉིས། མགོན་
པོ་ཀླུ་སྒྲུབ་ལ་སོགས་པ་འཛམ་གླིང་མཛེས་པའི་རྒྱན་དྲུག་མཆོག་གཉིས་
དང༌། གངས་རིའི་ཁྲོད་འདིར་ཡང་ཁམས་གསུམ་བླ་མ་ཙོང་ཁ་བ་
ཆེན་པོ་ལ་སོགས་པའི་གཙོས་མཁས་དང་གྲུབ་པ་ཆེན་པོ་སུས་ཀྱང་ལྟ་
བ་དེ་འདྲ་མ་གསུངས་པའི་ཁོངས་མེད་འོད་ཚོད་ཀྱི་བབ་ཅོལ་ཁོ་ན་
ཡིན་པའི་ཕྱིར། དེའི་ཕྱིར་བག་ཆགས་དེ་རྣམས་ གོང་ གི་ གཏན་
ཚིགས་དང་འབྲེལ་ལྷ་ཆོས་རིག་གནས་ཀྱིས་བསྐྱེད་པ་མ་ཡིན་པ་ཚུལ་
འདི་ཙམ་གྱིས་ཤེས་པར་བྱའོ། ། འོན་ཀྱང་འགའ་ཞིག་གིས་ཆོས་སུ་
རློམ་པའི་བསམ་ངོའི་ཆོས་དེའི་རིགས་ལ་ང་ཚོས་ཀྱང་ལུང་དང་རིགས་
པའི་ལམ་ནས་སུན་འབྱིན་ངེས་ཡིན། འདིས་མཚོན་པའི་ང་ཚོའི་སྤྱི་
པས་ 146 --



མཁས • བསམ་གཞིགས་ཀྱི་འོས་གླེང –
ཚོགས་འཚོ་བའི་ཁྲོད་དུ་མི་མི་ཉུང་བ་ཞིག་ལ་དཔྱོད་ཤེས་ཀྱི་བསམ་བློ་
བྲལ་བས་རང་གི་སྟོན་པས་མདོ་དང་བསྟན་བཅོས་ལས་བཤད་པའི་
བསྲུང་བྱ་གཅིག་ཀྱང་མི་བསྲུང་བ། སྐྱབས་འགྲོ། ངེས་འབྱུང་གི་
བསམ་པ། བྱང་ཆུབ་ཀྱི་སེམས་རིན་པོ་ཆེ། ཡང་དག་པའི་ལྟ་བ་
བཅས་ཀྱི་མིང་ཙམ་ཡང་མི་ཤེས་པའི་ཁར་ད་དུང་ཆོས་ པའི་ རྫིགས་
ཉམས་ སྟོན་ བཞིན་ པ། ངོ་ མ་ དང༌ རྫུན་ མའི་ ཁྱད་ མི་ འབྱེད་ པ།
བླང་དོར་གྱི་རྣམ་དབྱེ་མི་འབྱེད་པར་ཐམས་ཅད་ལ་དག་སྣང་སྦྱངས་
པ། སྡེ་བ་དང་ཚོ་བའི་བར་ལ་འཁྲུག་རྐྱེན་སློང་བ། སློབ་གསོ་དང་
སྣ་ མང༌ རང་ བཞིན་ གྱི་ འཛུགས་ བསྐྲུན་ ལ་ བཀག་ འགོག་ བྱེད་ པ།
མགོ་བསྐོར་དང་གཡོ་ཁྲམ་གྱིས་མི་ཚེ་བསྐྱལ་བ། བུད་མེད་ཞིག་ཡིན་
ན་རིག་གནས་སློབ་པའི་ཐོབ་ཐང་མེད་པ། རང་སྐད་གྱི་ནང་དུ་མི་
རིགས་གཞན་གྱི་སྐད་ཆ་བསྲེས་ནས་བཤད་པ། ཕྱོགས་ཞེན་དང་
ཐན་འཁྱེར་གྱི་ལྟ་ཚུལ་མང་བ། ཐ་ན་རང་ཉིད་ཀྱི་མདུན་ལམ་་་
ལའང་བསམ་གཞིགས་དང་དོ་སྣང་མི་བྱེད་པ་བཅས་ཀྱི་ནོར་འཁྲུལ་
རབ་དང་རིམ་པ་ཞིག་བྱུང་དང་འབྱུང་མུས་སུ་མཆིས་པ་འདིའི་ཕྱོགས་
ལ། ང་ཚོའི་སློབ་གསོ་སྡེ་ཁག་དག་གིས་རྡོག་རྩ་གཅིག་སྒྲིལ་དགོས་
སློབ་གསོ་བྱ་བའི་ཐད་ལ་་ནུས་ཤུགས་ཡོད་རྒུ་འདོན་རྒྱུ་དང་། སློབ་
གསོའི་བྱ་བ་མཐའ་དབུས་མེད་པར་རྒྱ་ཁྱབ་དུ་སྤེལ་བ། ཞི་བའི་
བདེ་བ་མཆོག་ལ་ཁ་ཕྱོགས་ནས་བསམ་དངོས་གཉིས་ཀྱི་དཔལ་ཡོན་
མཐོར་འདེགས་གཏོང་རྒྱུ་ནི། ང་ཚོ་ཚང་མར་དུས་རབས་ཀྱིས་སྤྲད་
པའི་འོས་འགན་དང་། ངའི་བརྗོད་འདོད་པའི་སེམས་སྟེང་གི་རྨ་ཁ་
ཡང་ཡིན་ནོ། །
-- 147 -



- དུས་རབས་ཀྱི་བསམ་གཞིགས།
–
་
ནང་བའི་གྲུབ་མཐའ་སྨྲ་བ་བཞིའི་
ཐུན་མོང་དང་ཐུན་མིན་གྱི་
འདོད་ཚུལ་དེ་ཚན་རིག་
དང་མཐུན་པར་
རོབ་ཙམ་
གླེང་བ།
ཞོ་འོང. དཀོན་མཆོག་སྐྱབས།
--
-
-
-
སྤྱིར་ནང་ བ་ སངས་ རྒྱས་ ཀྱི་ བསྟན་ པ་འདི་ཚན་རིག་དང་ ཧ་ ཅང་་་
མཐུན་པར་མ་ཟད། ཚན་རིག་གི་གཞུང་ཤིང་ལྟ་བུར་གྱུར་ཡོད་པ་
ཕྱི་ནང་གི་མིང་དུ་གྲགས་པའི་ཚན་རིག་པ་དག་གིས་དངོས་ཡོད་ཀྱི་
རྟགས་གང་མང་གིས་སྒྲུབ་ཡོད་ པ་ལས་གཞན། ཚད་ མཐོ་བའི་
གདེངས་འཇོག་ཀྱང་གང་མང་གནང་ཡོད། ཡིན་ན་ཡང་འདིར་
སྐབས་སུ་བབ་པ་ནི་ནང་བའི་གྲུབ་མཐའ་སྨྲ་བ་བཞིའི་ཐུན་མོང་དང་
ཐུན་མིན་གྱི་འདོད་ཚུལ་དེ་ཚན་རིག་དང་མཐུན་པར་རོབ་ཙམ་གླེང་
ན། །
དོན་སྨྲ་སྡེ་གཉིས་ཀྱིས་ཆོས་ཐམས་ཅད་བདེན་པར་གྲུབ་ཞེས་པ་
ལྟར་རྒྱུའི་གཏན་ཚིགས་རིག་པ་དག་ན་ཡང་གསལ་བར་བཀོད་ཡོད་ལ།
དེ་བཞིན་དངོས་ལུགས་ རིག་ པ་ དག་ ན་ཡོད་ པ་རྣམས་བསྡུས་ཙམ་
མཛད་ན། འཇིག་རྟེན་ནི་དངོས་པོ་ སྟེ། དངོས་པོ་དེ་རྡུལ་་་་་་
--- 148 -



ཁ༌ • བསམ་གཞིགས་ཀྱི་འོས་གླེང . -
བསགས་ལས་གྲུབ་ཅིང་། དེ་འབྱུང་བཞིའི་རྫས་ལས་གྲུབ། དེ་
ཡང་རྡུལ་ཕྲན་དང་། བར་རྡུལ་ཡང་རྡུལ་ཕྲན་སྙིང་བོ་དང་། རྡུལ་
ཕྲན་སྙིང་བོ་ཡང་རྒྱུ་རྡུལ་དང་། དེ་ཡང་བར་རྡུལ་དང་། བར་
རྡུལ་ཡང་གློག་རྡུལ་བསགས་པ་ལས་གྲུབ་ལ། དེ་དག་གོ་རིམ་མེད་
པའི་ ངང་འགུལ་བསྐྱོད་བྱེད་བཞིན་ཡོད་པ་མ་ཟད། ཕན་ཚུན་་་་
འཕུད་འབུད་དང་འདྲེན་པའི་སྒོ་ནས་གནས་པ་དང༌། ད་ལྟ་རྙེད་
ཟིན་པའི་རྡུལ་ཕྲན་རིགས་མི་འདྲ་བ་བརྒྱ་ཕྲག་ལྷག་ཡོད་པ་དེ་དག་
ཀྱང་ དངོས་ པོ་ འགྲུབ་བྱེད་ ཀྱི་ཆེས་ཆུང་བའི་་ རྩོམ་ གཞི་ མིན་ ཡང་།
དངོས་པོ་འགྲུབ་བྱེད་ཀྱི་རྩོམ་གཞི་ཡིན་པར་མ་ཟད། མིའི་འདུ་ཤེས་
ལ་རག་མ་ལས་པར་ཕྱི་རོལ་གྱི་ཡུལ་དུ་གྲུབ་པ་ཡིན་ཞེས་བསླུ་བ་མེད་
པའི་གཏམ་ཞིག་སྨྲས་སོ། ། །
བྱེ་བྲག་སྨྲ་བའི་འབྲས་བུ་སྐྱེ་བའི་ཚེ་ རྒྱུ་འགག་ པ་ དང༌ རྒྱུའི་་་
མཇུག་ཐོགས་སུ་འབྲས་བུ་འབྱུང་བ། མདོ་ སྡེ་བ་དག་འདུས་བྱས་
རྣམས་རྒྱུན་མ་ཆད་པར་འཇུག་པ་དང་སྐད་ཅིག་སྐད་ཅིག་གིས་འཇིག་
པ་ལྟར་ལོ་རྒྱུས་རྩོད་སྒྲུབ་དངོས་གཙོ་སྨྲ་བའི་འགལ་བ་ཞེས་པའི་་་
སྐབས་ན། བྱ་དངོས་གང་ཞིག་ཡིན་རུང་ཚང་མ་འགལ་བ་ཤ་སྟག་
ལས་གྲུབ་ཅིང༌། དེ་ཡང་འགལ་བ་རྙིང་བ་ལ་བརྟེན་ནས་འགལ་བ་
གསར་བ་འབྱུང་བ་དང་། འགལ་བ་གསར་བ་བྱུང་བ་དང་བསྟུན་
ནས་འགལ་ བ་ རྙིང་ བ་ འཇིག་ པར་འདོད་ལ། བྱ་དངོས་ཚང་མ་
འགལ་བ་གསར་རྙིང་གི་བྱུང་འཇུག་གི་བརྒྱུད་རིམ་དང་། དུས་དང་
རྣམ་པ་ཀུན་ཏུ་འཕོ་འགྱུར་བྱེད་པའི་རྣམ་པ་ལ་བརྟེན་ནས། བྱ་
དངོས་ཡོད་ཚད་ཀྱི་ཆགས་གནས་འཇིག་སྟོང་གི་རྣམ་བཞག་དེ་གཅིག་
ནས་ དངོས་ ཡོད་འཚོ་ བའི་ ཁྲོད་ཀྱི་གོ་སླ་ བའི་དཔེ་དང་སྦྱར་ཞིང་།
- 149 -



— • དུས་རབས་ཀྱི་བསམ་གཞིགས། --
གཉིས་ནས་དངོས་པོ་གསར་བསྐྲུན་གྱི་ཐབས་ལ་བརྟེན་ནས་ལྐོག་གྱུར་
གྱི་གནས་ཐམས་ཅད་མིག་གི་སྤྱོད་ཡུལ་ཅན་དུ་བསྒྱུར་ཏེ་སེམས་ཅན་
གྱི་འ དུ་ཤེས་ཚེགས་མེད་དུ་ཚན་རིག་གི་ལམ་དུ་དྲངས་ན་ཡང་བརྗོད་
བྱ་དོན་སྨྲ་སྡེ་གཉིས་དང་མཐུན་པར་མངོན་སུམ་གྱིས་གྲུབ་པ་རེད།
སེམས་ཙམ་ པས་ཆོས་ ཐམས་ཅད་ནང་ སེམས་ཀྱི་བདག་ ཉིད་
ཙམ་དུ་སྨྲ་བ་ལྟར། དེང་གི་རི་མོ་བ་མཁས་ཆེན་རྣམས་དང་ཚན་
རིག་ པ་ སྐོར་ཞིག་ གིས་ གསུངས་པ་ལྟར། རི་མོ་ག་གེ་མོ་ཞིག་ལ་་
བལྟས་ཏེ་བཟང་ངན་དང་ཡག་བཙོག་གི་སྣང་བ་འཆར་བ་འདི་ཉིད་
མི་རང་རང་གི་བསམ་པའི་འདུ་ཤེས་ལ་བརྟེན་པར་འདོད་དེ། རི་
མོ་ གཅིག་ ལ་ བལྟ་ མཁན་གྱི་གང་ཟག་ དང་ཁོར་ ཡུག་མི་འདྲ་བའི་་་་
དབང་གིས་མི་རེ་རེ་ལ་བསམ་པའི་འདུ་ཤེས་སྣ་ཚོགས་འཆར་སྲིད་པ་
རེད། དེའི་ ཕྱིར། རི་ མོའི་ རང་ སྟེང་ན་ བཟང་ ངན་ དང་ ཡག་་་
བཙོག་གི་སྣང་བ་མེད་པའི་ཁར། ནང་བསམ་པའི་འདུ་ཤེས་ལ་རག་
ལས་ པ་ནི་བསྙོན་མེད་ཅིག་ཏུ་འདོད་པར་མ་ཟད། ཚན་རིག་པ་
དབྱིག་ལགས་ཀྱིས་ཀྱང་མི་རང་རང་གི་བདེ་སྡུག་གི་སྣང་བ་འདི་ཕྱི་
རོལ་གྱི་ཡུལ་ལ་མི་ལྟོས་པར་ནང་སེམས་ཉིད་ལ་ལྟོས་ཏེ་འཇོག་དགོས་
པ་ནི་བསྙོན་དུ་མེད་ ཅེས་ གསུངས་ པས་ཀྱང་རྟོགས་ནུས་ལ། བློ་
མཐུན་མའོ་ཙེ་ཏུང་མཆོག་གིས་ཀྱང་བྱ་དངོས་ཚང་མ་ངོ་བོ་ཉིས་་་
བརྩེགས་ ( བཟང་ངན་ཉིས་འདུས)ཡོད་ཅེས་གསུངས་པ་དེ་ལ་ཡང་
ལྟ་བའི་གནད་ཟབ་མོ་ཞིག་ཡོད་པ་གོར་མ་ཆག སེམས་ཙམ་པའི་
ལུགས་ཀྱི་སྣང་ཚུལ་འདི་འདྲ་བ་ང་ཚོ་ལ་ཡང་རྒྱུན་དུ་འབྱུང་མུས་སུ་
ཡོད་པས་ཤིང་རྟ་ཡན་ལག་རྣམ་པ་བདུན་གྱིས་རྣམ་པར་དཔྱད་ཚེ་
ཆོས་ཐམས་ཅད་བདེན་པར་མ་གྲུབ་པའི་དོན་དང་། ལྷག་པར་ཐལ་
-- 150
-



- • བསམ་གཞིགས་ཀྱི་འོས་གླེང ， --
འགྱུར་བས་ཆོས་ཐམས་ཅད་ཐ་སྙད་དུའང་རང་མཚན་གྱིས་མ་གྲུབ་ལ།
བཏགས་ པའི་ ཐ་སྙད་ཙམ་ དུ་ཡོད་ པའི་ལུགས་བཞིན་ཚན་ རིག་ པ་
དབྱིག་ལགས་ཀྱིས་ རྫས་འགྱུར་གྱི་སྒོ་ནས་ ཡང་ དག་ པར་ བསྒྲུབས་་་
འདུག་ མོད། དགོས་ པའི་ དབང་ གིས་ འདིར་ རོབ་ ཙམ་ གླེང་ན།
ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་ནུས་པའི་དངོས་པོ་དེ་ལ་ཇ་ཕོར་
ཞེས་བཏགས་ཚེ་། གནས་སྐབས་སུ་ཇ་ཕོར་གྱི་འདུ་ཤེས་ཙམ་འཛིན་
ཅིང་། ཆང་ཕོར་ཞེས་བཏགས་ཚེ་ཆང་ཕོར་གྱི་འདུ་ཤེས་ཀྱང་འབྱུང་
བས་ ཐ་སྙད་དུ་ ཡང་ རང་ མཚན་ གྱིས་ མ་ གྲུབ་ པར་ བསྟན་ པ་ དང་།
དེ་འགྲུབ་བྱེད་ཀྱི་རྫས་ངག་གི་ཆ་ནས་ཆ་ཕྱེ་ན་རང་ཚུགས་ཐུབ་པའི་
རྡུལ་རྫས་མེད་པར་མ་ཟད། དེའི་ཚོགས་པ་དེ་ལ་ཇ་ཕོར་དང་ཆང་
ཕོར་ ཞེས་ ཕར་ བཏགས་ པ་ ཙམ་ དུ་ ཟད་ དོ་ ཞེས་ གསུངས་ པ་ དང་།
དེ་བཞིན་དུ་བློ་མཐུན་ལེ་ཉིན་གྱིས་ང་ཚོས་དམག་འཁྲུག་གི་སྐབས་སུ་
ཤེལ་ཕོར་དེ་དྲག་ཆོས་བྱེད་ཆོག་ལ། ལྷིང་འཇགས་ཀྱི་རྩོམ་ཡིག་འབྲི་
བའི་ཚེ་ན་སྣག་བུམ་ཡང་བྱས་ཆོག་པར་མ་ཟད། ད་དུང་སྒྱུ་རྩལ་གྱི་
ཡོ་ཆས་ཀྱང་བྱས་ཆོག་ང་ས། བཏུང་སྤྱད་ཡིན་མིན་གཙོ་བོ་མ་རེད།
དེ་ལས་གཞན་ད་དུང་ཤེལ་ཕོར་གྱི་དབྱིབས་དང་ཁ་ཞབས་སོགས་ལ་
ཚད་བཀག་མེད་དོ། ། ཞེས་གསུངས་པ་ཡང་ཆོས་ཐམས་ཅད་བདེན་
གྲུབ་ཀྱིས་སྟོང་བའི་སྒྲུང་བྱེད་ ཅིག་ ཏུ་འཁུམས། གཞན་ཡང་རྩོད་
སྒྲུབ་དངོས་གཙོ་སྨྲ་བས་། བྱ་དངོས་ཐམས་ཅད་ཆ་རྐྱེན་ངེས་ཅན་
ཞིག་གི་་འོག་ཏུ་ཕན་ཚུན་ལ་འཕོ་འགྱུར་བྱེད་པ་ཡིན་ཞེས་སྨྲ་བས་ཀྱང་
བྱ་དངོས་ཀྱི་རང་ཚུགས་མི་ཐུབ་པ་རྟོགས་ཐུབ། དེ་བཞིན་དུ་ངོ་བོ་
ཉིད་མེད་པར་སྨྲ་བའི་རྟེན་ཅིང་འབྲེལ་འབྱུང་གི་དོན་རྫས་འགྱུར་གྱི་
སྒོ་ནས་སྒྲུབ་ཆོག་པས། བློ་མཐུན་མའོ་ཙེ་ཏུང་མཆོག་གིས་ངོ་བོ་མི་
= 151 -
ir i
dir i



པ– • དུས་རབས་ཀྱི་བསམ་གཞིགས། • ཡ་
འདྲ་བའི་ཆེན་དང་ང་ཕན་ཚུན་འདུས་པ་ལ་བརྟེན་ནས་ཆུ་འབྱུང་ལ།
དེ་གཉིས་གང་རུང་དང་བྲལ་ཚེ་ཆུ་ཡོད་མི་སྲིད། ཞེས་གསུངས་པ་
ལྟར། ཕོ་ཀློག་དང་མོ་གློག་ཕན་ཚུན་འཕྲད་པ་ལ་བརྟེན་ནས་འབྲུག་
སྒྲ་དང་གློག་དམར་འཁྱུག་པའི་དཔེ་ ཤིན་ ཏུ་ མང་ན་ཡང་འདི་ཙམ་
གྱིས་ཆོག་པས་མ་བཀོད། དངོས་ལུགས་རིག་པའི་ནུས་ཚད་ཀྱིས་
དོན་ཡང་འདི་དང་འདྲ་བས་སྒྲོ་སྐུར་སྤངས་ཏེ་བྲིས་ན། ནུས་ཚད་
ནི་རྒྱུ་རྐྱེན་མེད་པར་འབྱུང་མི་སྲིད་ལ། རྒྱུ་རྐྱེན་མེད་པར་འཇིག་རྒྱུ་
ཡང་མེད་པར་སྨྲ་བས་ཀྱང་རྟེན་འབྲེལ་གྱི་དོན་དུ་གོ ། གཞན་ཡང་
《ནང་བསྟན་ལ་འཇུག་པའི་སྒོ»ཞེས་པ་ན། བྱ་དངོས་ཡོད་ཚད་རྒྱུ་
རྐྱེན་རྟེན་འབྲེལ་ཅན་ཡིན་པས། འཇིག་རྟེན་གྱི་ཁོངས་སུ་ཁེར་རྐྱང་
གི་དངོས་པོ་ཡོད་མི་སྲིད་ལ། དེ་བཞིན་དུ་སྤྱི་ཚོགས་ཀྱི་སྟེང་དུའང་
ཁེར་རྐྱང་གི་མི་ཞིག་ཡོད་མི་སྲིད་དེ། དཔེར་ན་མི་ཞིག་གི་འཚོ་བའི་
རོལ་སྟངས་དེ་ལའང་ཆུང་དུས་ཕ་མའི་གསོ་སྐྱོང་ལ་བརྟེན་པ་དང༌།
ནར་སོན་རྗེས་སློབ་གྲྭའི་སློབ་གསོ་མྱོང་དགོས་པར་མ་ཟད་གྲོགས་པོ་
དག་ གི་ རམ་འདེགས་ལ་བརྟེན་པ། བཟའ་བཏུང་དང་འདུག་་་་
གནས་ སོགས་ ཀྱི་ འཚོ་ བའི་ རྒྱུ་རྐྱེན་ཡོད་ཚད་ ཞིང་བ་ དང་ བཟོ་བ།
ཚོང་བའི་མཁོ་སྤྲོད་ལ་འཁེན་དགོས། གཞན་ཡང་འཚོ་བའི་ཁེག་
ཐག་གི་ཆེད་དུ་རྒྱལ་ཁབ་ཀྱི་རྩ་འཛུགས་དང་སྲུང་དམག་གི་སྲུང་སྐྱོབ་
ལ་བརྟེན་དགོས་པས། འཇིག་རྟེན་གྱི་ཡོད་ཚད་རྒྱུ་རྐྱེན་རྟེན་འབྲེལ་
གྱི་བདག་ཉིད་ཅན་ཞེས་གཏན་ཚིག་རྡོ་རྗེ་ལྟ་བུ་ཞིག་བཀོད།
གྲུབ་མཐའ་ཐུན་མོང་གི་ཁྱད་ཆོས་གསུམ་ལྡན་གྱི་གང་ཟག་གི་
བདག་མི་འདོད་པ་ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་
ཚུལ་ནི་དཔེར་ན། རྩོམ་ཡིག་དང་ཚགས་པར། གློག་བརྙན་དག་
152 -



—. བསམ་གཞིགས་ཀྱི་འོས་གླེང. -
ལས་བློ་མཐུན་ཏིན་ཞའོ་ཕིན་གྱིས་ལོ་རྒྱུས་མཐོང་བ་ནི་ཁོང་ཉིད་དང་
ཁོའི་མཛད་རྗེས་མི་བརྗེད་པའི་ཆེད་ཡིན་ལ། ལྷག་པར་ཁོང་ཉིད་
ཀྱིས་བསྟན་པའི་ཤེས་ལྡན་པའི་ཁྲོམ་ར་དང་རྒྱལ་ཁབ་གཅིག་ལ་ལམ་
ལུགས་གཉིས་ཀྱི་དགོངས་དོན་གསུངས་ པ་ ལྟར་ ཕན་ཚུན་ གྱི་ རམ་་་
འདེགས་ལ་བརྟེན་ནས་བློ་མཐུན་ཏིན་ཞའོ་ཕིན་གྱི་དགོངས་པ་ལག་ཏུ་
བསྟར་ཚེ། རང་གི་གཅེས་སུ་འོས་པའི་རྒྱལ་ཁབ་སྟེ་ཁྱད་ཆོས་ལྡན་
པའི་སྤྱི་ཚོགས་རིང་ལུགས་ཀྱི་འཛུགས་བསྐྲུན་མགྱོགས་མྱུར་གྱིས་དར་
རྒྱས་སུ་འགྲོ་བ་ནི་སྐྱབས་སུ་འགྲོ་བའི་ཚུལ་ཙམ་ཡིན་ལ། དངོས་པོ་
ཐམས་ ཅད་ རྒྱུ་རྐྱེན་ལས་སྐྱེས་ ཤིང༌། དུས་ དང་ རྣམ་ པ་ ཀུན་ ཏུ་་་
འགྱུར་ལྡོག་འབྱུང་བས་མི་རྟག་པ་དང༌། སྤྱི་ཚོགས་དང་མི་རང་གི་
མྱོང་སྣང་དུའང་ དམིགས་བྱ་ མི་རྟག་ པའི་དབང་གིས་ མི་ རྣམས་ལ་
དགའ་སྐྱོ་ཆགས་སྡང་གི་ཀུན་སློང་སྣ་ཚོགས་འབྱུང་སྲིད་ལ། ཕྱིའི་
དངོས་པོ་ཁོ་ནར་དམིགས་ཚེ་ལུས་སེམས་གཉིས་ཀྱི་སྡུག་བསྔལ་གྱི་རྒྱུ་
ཡིན་པས། གསར་བརྗེའི་སློབ་དཔོན་མར་ཁེ་སི་ཡིས་མིའི་བདེ་སྐྱིད་
ངོ་མ་ནི་ནང་སེམས་ཀྱི་བདེ་སྐྱིད་དང་ཕྱི་དངོས་པོའི་བདེ་སྐྱིད་གཉིས་
དོ་མཉམ་རྒྱུ་དེ་ཡིན་ཞེས་གསུངས་པ་ཡང་གནད་འདི་ལ་ཐུག་ པར་
སྙམ། ང་ཚོས་སེམས་ཞིབ་མོས་རྣམ་པར་དཔྱད་ན། དངོས་པོ་
གང་འདྲ་ཞིག་ཡིན་རུང་འགའ་ཞིག་མཛེས་པར་མཐོང་ན། ཁ་ཅིག་
གིས་མི་མཛེས་པར་མཐོང་། འགའ་ཞིག་ལ་ཞེ་ལོག་པའི་སྣང་བ་
འབྱུང་ན་། ཁ་ ཅིག་ལ་བློར་འབབ་པའི་ངང་ཚུལ་འབྱུང་བ་འདི་
དག་དངོས་པོ་རང་སྟེང་ན་མཛེས་ཆོས་སམ་རྒྱུ་རང་རྐྱ་བ་ཞིག་མེད་
པའི་རྟགས་རེད། ཡིན་ནའང་སེམས་ཅན་ལ་ཕན་པ་སྒྲུབ་པ་དང་། །
སྤྱི་ཚོགས། རྒྱལ་ཁབ་ལ་ཕྱག་རྗེས་བཞག་པའི་མི་དག་ལ་རླབས་ཆེན་
- 153 ཡག་



བལ • དུས་རབས་ཀྱི་བསམ་གཞིགས། • -
གྱི་མི་སྣ་ཞེས་བརྗོད་པ་འདི་ཚང་མ་ལྟ་བ་བཀར་བཏགས་ཀྱི་ཕྱག་རྒྱ་
བཞིའི་དོན་རགས་བསྡུས་ཙམ་མོ། །
དོན་སྨྲ་ སྡེ་གཉིས་ཏེ། ཐེག་དམན་གྱི་ལྟ་བ་ནི་དངོས་པོའི་
གནས་ཚོད་དང་བསྟུན་ནས་གསུངས་ཡོད་པས་ཚན་རིག་དང་ཧ་ཅང་
མཐུན་པ་ཞིག་རེད། དཔེར་ན། ཕྱི་སྣོད་ཀྱི་འཇིག་རྟེན་གྱི་ཆགས་
འཇིག་དང་གོ་ལའི་དབྱིབས་ཟླུམ་པོ། དེའི་རྒྱ་ཁྱོན་གྱི་ཚད་དང་ཉི་
འཛིན་ཟླ་འཛིན་སོགས་ཧ་ཅང་མང་མོད་མང་དྲགས་པས་མ་སྤྲོས་པར་
དགོངས་འགལ་མེད་ པར་མཛོད། སེམས་ཙམ་པ་དང་ངོ་བོ་ཉིད་
མེད་པར་སྨྲ་བའི་ཐེག་ཆེན་གྱིས་མཁའ་ཁྱབ་ཀྱི་སེམས་ཅན་ཐམས་ཅད་
ཚེ་སྔོན་མའི་རང་གི་མ་ ཤ་ སྟག་ཡིན་པར་བསམ་ནས་དེ་དག་ཐམས་
ཅད་ སྡུག་ བསྔལ་དང་བྲལ་ན་ཅི་མ་རུང་སྙམ་པའི་སེམས་བསྐྱེད་ཀྱི་
གཞི་བཏང་། མཐར་བྱང་སེམས་ཀྱི་ལམ་ཉམས་སུ་བླང་ནས་སེམས་
ཅན་གྱི་དོན་མཛད་པ་བཞིན་ཡང་རྒྱའི་《ནང་བསྟན་ལ་འཇུག་པའི་
སྒོ» ཞེས་པའི་ནང་། ཚད་མེད་པ་བཞི་ལ་བློ་སྦྱང་ན་རང་གཞན་
གཉིས་ཀ་ལ་ཕན་ཞིང༌། སེམས་ཅན་ཐམས་ཅད་ཀྱིས་ངའི་ཆེད་དུ་
བྱས་ པ་དང༌། ངས་སེམས་ ཅན་གྱི་ཆེད་ཞེས་དང་ཡང་ན་ སེམས་
ཅན་ཐམས་ཅད་ལ་དྲིན་བཟོ་བའི་འདུ་ཤེས་ཀྱི་སྟེང་ནས་ཕ་མ་དང་མི་
དམངས། རྒྱལ་ཁབ་སོགས་ལ་ཞབས་འདེགས་ཞུ་བའི་མི་ཚེའི་འདུ་
ཤེས་འཛུགས་དགོས་ཞེས་བཀོད་ཡོད་པ་ལས་གཞན། དེ་ན་དགེ་བ་
སྨྲས་ཏེ་མི་ཡ་རབས་སམ་ཚུལ་ལྡན་ཞིག་ཏུ་བརྩོན་དགོས་པའི་གདམས་
པ་དང་བདེན་དོན། འཚོལ་སྙེག ཤེས་བྱར་ཞིབ་འཇུག་བྱེད་པ་
ཡིན་པས་སྤྱི་ཚོགས་ལ་མི་གནོད་པར་མ་ཟད། འཇིག་རྟེན་གྱི་མི་ཚེ་
ལ་ཤེས་རྟོགས་བྱེད་པའི་སློབ་གསོ་ཅིག་ཀྱང་ཡིན་ལ། ལྷག་པར་དུས་
-- 1:54 ཡ



- • བསམ་གཞིགས་ཀྱི་འོས་གླེང. -
གསུམ་གྱི་སློབ་གསོ་སྨྲ་བ་སྟེ། འདས་མ་འོངས་ད་ལྟ་ཚང་མ་བཤད་
ཀྱིན་འདུག་ཅེས་གསལ་བོར་བཀོད་འདུག
གྲུབ་མཐའ་སྨྲ་བ་བཞིའི་ནང་གི་དོན་སྨྲ་བདེན་གཉིས་དང་མདོ་
སྡེ་སྤྱོད་པའི་དབུ་མ་རང་རྒྱུད་པ། ཐལ་འགྱུར་བ་དག་གིས་ཕྱི་དོན་
འདོད་པ་ལྟར་ལོ་རྒྱུས་གཙོ་སྒྲུབ་དངོས་གཙོ་བས་ཀྱང་། དངོས་པོ་
ནི་ཨང་དང་པོ་ཏེ། འདུ་ཤེས་ནི་ཨང་གཉིས་པ་ཡིན། དངོས་པོ་ནི་
འདུ་ཤེས་ཀྱི་འབྱུང་ཁུངས་ཏེ། འདུ་ཤེས་ནི་དངོས་པོ་ལ་བརྟེན་ནས་
བྱུང་བ་ཡིན། ཞེས་སྨྲའོ། ། དེའི་ ཕྱིར་རང་གཞན་སུ་ཡིན་རུང་
བརྟག་དཔྱད་ཞིབ་འཇུག་མ་བྱས་པར་སངས་རྒྱས་ཀྱི་དགོངས་པ་མི་
ལོན། སངས་རྒྱས་ཀྱི་དགོངས་པ་མ་ལོན་པར་མཐའ་གཅིག་ཏུ་ནང་
བ་སྤྱི་དང་ཁྱད་ པར་གྲུབ་མཐའ་དག་ལ་མ་རུང་ལོག་རྟོག་གི་ ལྟ་ བ་
འཕངས་ན་མི་འ གྲིག་པའི་སྐྱོན་འབབ་ལ། དེ་བཞིན་དུ་རབ་བྱུང་
རྣམ་པས་ཀྱང་དུས་རབས་བསྟུན་མཁས་པོ་བྱས་ཏེ། སངས་རྒྱས་ཀྱི་
དགོངས་ པ་ དངོས་ ལྟར་ ཉན་རང་བྱང་སེམས་ཀྱི་ ཐེག་ པ་ མི་ འགྲུབ་
ཀྱང་། ལྷ་མིའི་ཐེག་པ་ཚུལ་བཞིན་བགྱི་བ་ཡང་མི་ཆོས་རིང་ལུགས་
ཡིན་པས་བསྟན་པ་འཛིན་སྐྱོང་སྤེལ་གསུམ་ལ་ཕན་པར་སེམས་ཤིང་།
དེ་ལས་ལྡོག་པར་བཅོས་མའི་གཟུགས་བརྙན་ཙམ་དུ་བཟུང་ན་དེ་ཡང་
འགྲིག་གི་མ་རེད། ཕྲན་ངས་ཚན་རིག་དང་བསྟན་པ་གང་གི་ཆ་
ལའང་ཕྱོགས་ སུ་ མ་ སོང་བར་བློ་གཟུར་བོའི་སྒོ་ནས་རང་ཚོད་ཀྱིས་
དཔྱད་པ་ཙམ་དུ་བྲིས་ལ། དེ་ཡང་ཡ་ལི་ཧྲི་ཏོས། ང་རང་དགེ་
རྒན་ལ་དགའ། ལྷག་པར་དུ་ང་རང་བདེན་དོན་ལ་དགའ། ཞེས་
གསུངས་པ་ལྟར་ལགས་ཤིང་། བདེན་དོན་འཚོལ་བསྙེག་གི་ཁྲོད་དུ་
དཀའ་ཁག་དང་རྙོག་འཛིང་གི་རང་བཞིན་མང་པོ་བརྒྱུད་དགོས་པ་
- 155 -



ཁ• དུས་རབས་ཀྱི་བསམ་གཞིགས། • -
-
-
-
On As/
དང་གཅིག གཉིས་ནས་ ང་རང་ལས་ དང་ པོ་ བ་ ཡིན་ པས་ ནོར་་
འཁྲུལ་འབྱུང་རྒྱུ་ནི་ཆོས་ཉིད་ཅིག་ཏུ་བགྲངས་ན་ཆོག དེའ་ཕྱིར་
ཀློག་པ་པོ་རྣམས་ཀྱིས་སྐྱོན་མཆིས་པའི་གནས་ལ་མཛུབ་མོས་རི་སྟོན་
བྱེད་རྒྱུ་ངའི་རེ་བ་ཡིན། དེའི་རྒྱུ་མཚན་ནི་གནད་དོན་གཅིག་ཐག་
བཅད་པ་ལས་གནད་དོན་ གཅིག་ རྙེད་པ་ཤིན་ཏུ་གལ་ཆེ་ཞེས་ཚན་
རིག་པ་དང་གཏན་ཚིགས་སྨྲ་བ་དག་གིས་མགྲིན་དབྱངས་གཅིག་གིས་
བརྗོད་པ་ལྟར་ཡིན་པས། སྐྱོན་མཆིས་པའི་གནས་ལ་སྐྱོན་བརྗོད་ན་
རང་གཞན་ཀུན་ལ་ཕན་པར་སེམས་སོ། །
མ 156 -



-- • བསམ་གཞིགས་ཀྱི་འོས་གླེང . ཨ-
འཇིག་རྟེན་པའི་ཡང་དག་པའི་ལྟ་བ་ལས་
འབྲས་ཀྱི་ངོ་བོ་རོབ་ཙམ་གླེང་བ་
ཁྲོན་མཐིལ་སྦྲེལ་བའི་
ལྷག་བསམ། །
འགར་རྩེ་འཇིགས་མེད། །
ན་མོ་གུ་རུ་མཛུ་གྷོ་ཥ་ཡ། དེང་སྐབས་འཛམ་གླིང་སའི་དཀྱིལ་འཁོར་ན་
བསྔགས་བརྗོད་གཟེངས་ སུ་ མཐོ་བའི་ནང་ བསྟན་ཆོས་ལུགས་ འདི་
སྟོན་པ་ཤཱཀྱ་ཐུབ་པས་གསུངས་ནས་ལོ་ངོ་སྟོང་ཕྲག་གཉིས་དང་དྲུག་
བརྒྱ་ལྷག་འདས། འདས་ པའི་ལོ་ རྒྱུས་ཁྲོད་དུ་ནང་བསྟན་ཆོས་་་
ལུགས་ནི། རྒྱ་གར། རྒྱ་ནག བོད། ལོ་སི། (ཚོd ) ཐེ་
ལེན། (&#) བྷར་མ་། (g ) ཁམ་ཕུ་ཊེ། (E # )ཝེ་ཐེ་ནམ།
(E& #)ཡོན་ཏན་ཏེད་རིགས་ས་ཁུལ་ཧིན་རྡུ་ཞི་ཡ། འཇར་པན།
(BF)དབྱིན་ཇི།(*#) འཇར་མན་རྒྱལ་ཕྲན་མཉམ་འབྲེལ་སྤྱི་
མཐུན་རྒྱལ་ ཁབ། (# རྒྱུ #3 # #g #) ཕ རན་ སི།
(#E) དབྱི་ཐ་ལི། (&#J) ཨ་མེ་རི་ཁ། (É E) འབྲུག་ཡུལ།
བལ་ཡུལ། འབྲས་ཡུལ་སོགས་རྒྱལ་ཁབ་ཆེ་ཆུང་མང་བོ་དང་ས་ཁུལ་
མང་པོ་ཞིག་ལ་དར་ཁྱབ་ཤིན་ཏུ་ཆེན་པོ་བྱུང་ལ། དེང་སྐབས་ཀྱང་
དར་བཞིན་ཡོད། དེང་སྐབས་ སའི་གོ་ལའི་སྟེང་ནང་བསྟན་ཆོས་
ལུགས་ལ་དད་མོས་བྱེད་མཁན་རགས་རྩིས་བྱས་པ་ལྟར་ན་དུང་ཕྱིར་
གཉིས་ལས་བརྒལ་ཡོད་པར་གསལ། ང་ཚོ་བོད་མི་རིགས་ལ་མཚོན་
- 157 -



དུས་རབས་ཀྱི་བསམ་གཞིགས། • --
ན་ཕལ་ཆེར་ནང་བསྟན་ཆོས་ལུགས་ལ་དད་པའི་མི་རིགས་ཤིག་རེད།
བོད་ཀྱི་ཆོས་པ་དག་ལ་མཚོན་ན་ནང་ཆོས་དར་སྤེལ་བྱེད་མཁན་ཡིན་
པས། ནང་ཆོས་མ་རྟོག་ལོག་རྟོག་ཡོད་མཁན་དང༌། ནང་ཆོས་
རྫུན་མ་དང་དངོས་ཀྱི་ཁྱད་ པར་ ཤེས་ཀྱི་མེད་པ་ནང་ཆོས་ཀྱི་དགེ་་
མཚན་ཤེས་ཀྱིན་མེད་པ་དག་ལ་བློ་གཟུ་བོར་གནས་པའི་སྒོ་ནས་རང་
བློས་ནུས་ཚོད་ཀྱིས་ནང་ཆོས་ཀྱི་ནང་དོན་གསལ་བོར་བཤད་པ་དང་
ནང་ཆོས་ཀྱི་དགེ་མཚན་གསལ་བོར་ངོ་སྤྲོད་བྱེད་དགོས་པ་ནི་ང་ཚོས་
འོས་འགན་རེད། འགའ་ཞིག་དེ་ལས་ལྡོག་སྟེ། ནང་ཆོས་ཀྱི་གོ་
དོན་ཅུང་ཙམ་ཤེས་ནའང་ཁ་རོག་ལ་འདུག་པ་ནི་ཆོས་པ་ཚོའི་སྐྱོན་ཆ་
ཤིག་རེད། དེང་སྐབས་དཔོན་པོ་རྫུན་མ། སྤྲང་བོ་རྫུན་མ། བླ་
མ་རྫུན་མ། ཚོང་བ་རྫུན་མ། ཚོང་རྫུན་མ། ལས་བྱེད་རྫུན་མ།
སྨན་པ་རྫུན་མ། སྨན་རྫུན་མ། གྲྭ་བ་རྫུན་མ། ཨ་མཆོད་རྫུན་མ།
ཆོས་རྫུན་མ། མདོར་ན་རྫུན་མའི་གནམ་ས་ཁེངས་བཞིན་ཡོད་པས།
ང་ཚོ་ཚང་མས་བདེན་རྫུན་གང་ཡིན་ལ་བརྟགས་དཔྱད་ཞིབ་མོ་བྱས་
ཏེ་བདེན་རྫུན་གྱི་དབྱེ་བ་ཤེས་དགོས་པ་གལ་ཆེན་ནང་གི་དོན་ཆེན་
རེད། ང་རང་ལ་མཚོན་ནའང་ནང་བའི་ཆོས་པའི་གྲས་སུ་གཏོགས་
པ་ཙམ་ ཡིན་ པས། བདག་ལ་ ལྷན་སྐྱེས་ཀྱི་ཤེས་ རབ་ དང་ སྦྱངས་
འབྲས་ཀྱི་ཡོན་ཏན་དམན་ཀྱང་ནང་ཆོས་རྫུན་མ་དངོས་ཀྱི་དབྱེ་བ་
ཕྱེས་ཏེ་ཆོས་དངོས་ཀྱི་དོན་གསལ་བོར་བཤད་པ་དང་དེའི་དགེ་མཚན་
གསལ་བོར་ངོ་སྤྲོད་བྱེད་དགོས་པའི་འོས་འགན་ཡོད་པས། ནམ་
མཁའ་ལས་ རྒྱ་ཆེ་ལ། རྒྱ་མཚོ་ལས་ གཏིང་ཟབ་པའི་ཆོས་ལུགས་
འདིའི་བྱེ་བྲག་ལས་འབྲས་ཞེས་ པའི་ཆོས་ཀྱི་ངོ་བོ་དང་དགེ་ མཚན་
དམན་བློའི་ནུས་ཚོད་ཀྱིས་རགས་ཙམ་ཞུའོ། །
ཡང་མ་ 158 -



-- • བསམ་གཞིགས་ཀྱི་འོས་གླེང… –
དེ་ལ་ལས་འབྲས་ཞེས་པའི་ཆོས་ཀྱི་ངོ་བོ་དང༌། ཞར་བྱུང་དེ་
ལས་ བསྟན་ པའི་ བསྲུང་བྱ་རགས་ཙམ་ངེས་བཟུང་ནས་དེས་དེང་
སྐབས་ཀྱི་སྤྱི་ཚོགས་ལ་ཕན་པའི་ཞབས་ཞུ་སྒྲུབ་ནུས་པའི་དགེ་མཚན་
བཤད་ པ་ གཉིས། དང་ པོ་ ལས་ འབྲས་ ཞེས་ པའི་ ཆོས་ ཀྱི་ ངོ་ བོ།
སྟོན་པ་ཤཱཀྱ་ཐུབ་པས། ཅི་འདྲ་བ་ཡི་ལས་བྱས་ན། ། འབྲས་བུ་དེ་
འདྲ་བྱུང་བ་ཡིན། ཞེས་གསུངས་ལ། ལུང་འདིའི་དོན་ནི་ལས་
ཞེས་པ་རྒྱུ་རྐྱེན་ཆ་ཚང་བ་ལ་གོ་དགོས་ལ་རྒྱུ་རྐྱེན་བསགས་ནས་ཆ་ཚང་
བ་ན་འབྲས་བུ་འབྱུང་བ་གདོན་མི་ཟ་བར་བརྟེན། དཔེར་ན་ནས་
ཀྱི་ རྒྱུ་རྐྱེན་ བསགས་ ནས་ ཚང་བ་ན་ འབྲས་བུ་ནས་འབྱུང་བ་ དང་།
ཕྱུག་པོར་འགྱུར་བྱེད་ཀྱི་རྒྱུ་རྐྱེན་བསགས་ནས་ཚང་ན་འབྲས་བུ་ཕྱུག་
པོར་འགྱུར་བ་དང་། མཁས་བར་འགྱུར་བྱེད་ཀྱི་རྒྱུ་རྐྱེན་བསགས་
ནས་ཚང་བ་ན་འབྲས་བུ་མཁས་པར་འགྱུར་བ། བདེ་བ་འབྱུང་བྱེད་
ཀྱི་རྒྱུ་རྐྱེན་བསགས་ནས་ཚང་བ་ན་འབྲས་བུ་བདེ་བ་འབྱུང་བ་དང༌།
སྡུག་བསྔལ་འབྱུང་བྱེད་ཀྱི་རྒྱུ་རྐྱེན་བསགས་ནས་ཚང་བ་ན་འབྲས་བུ་
སྡུག་བསྔལ་འབྱུང་བ་སོགས་ཁོར་ཡུག་གི་བྱ་དངོས་ཀྱིས་མཚོན་པར་མ་
ཟད། གནམ་གྲུ་གྲུབ་བྱེད་ཀྱི་རྒྱུ་རྐྱེན་བསགས་ནས་ཚང་ན་འབྲས་བུ་
གནམ་གྲུ་འགྲུབ་ པ་དང༌། བརྙན་འཕྲིན་འགྲུབ་བྱེད་ཀྱི་རྒྱུ་རྐྱེན་
བསགས་ནས་ཚང་བ་ན་འབྲས་བུ་བརྙན་འཕྲིན་གྲུབ་པ་དང༌། རྡུལ་
ཕྲན་མཚོན་ཆ་གྲུབ་བྱེད་ཀྱི་རྒྱུ་རྐྱེན་བསགས་ནས་ཚང་བ་ན་འབྲས་བུ་
རྡུལ་ཕྲན་མཚོན་ཆ་གྲུབ་པ་སོགས་ཚན་རིག་གི་ཤེས་བྱའི་ཀྱང་མཚོན་
པ་མངོན་སུམ་དུ་གྲུབ་ང་་ཡིན་ནོ། །
རྒྱུ་རྐྱེན་ཆ་ཚང་བསགས་ན་ཉེར་ལེན་དང་ལྷན་ཅིག་བྱེད་རྐྱེན་
སོགས་ཆ་ཚང་དགོས་པ་རེད། ལྷན་ཅིག་བྱེད་རྐྱེན་དང་ཉེར་ལེན་
159 —



པལ . དུས་རབས་ཀྱི་བསམ་གཞིགས། ， -
ཞེས་པ་ནི། ནས་ཀྱི་མྱུ་གུ་ལྟ་བུའི་སྟེང་ནས་བཤད་ན། ནས་ཀྱི་མྱུ་
གུའི་རྒྱུར་གྱུར་བའི་ནས་དེ་དེའི་ཉེར་ལེན་དང་། མྱུ་གུ་སྐྱེད་བྱེད་ཀྱི་
ས་ཆུ་ལུད་རྫས་མཁའ་དབུགས། གཉོར་སྐྱོང་བྱེད་མཁན་གྱི་བདག་
པོ་ལྟ་བུ་སོགས་ལྷན་ཅིག་བྱེད་རྐྱེན་རེད། ལྷན་ ཅིག་བྱེད་རྐྱེན་གྱི་
ནང་ནའང་མེད་ཚེ་གཏན་ནས་ མི་ འབྱུང་ བའི་ ལྷན་ ཅིག་བྱེད་རྐྱེན་
དང་། ལེགས་པོ་མི་འབྱུང་བའི་ལྷན་ཅིག་བྱེད་རྐྱེན་གཉིས་ཡོད་ལ།
དཔེར་ན། ཞིང་བདག་ལྟ་བུ་ནི་དང་པོ་དང་། ལུད་རྫས་ལྟ་བུ་
གཉིས་ པ། གཞན་ ཡང་ གནམ་ གྲུ་ ལྟ་ བུའི་ སྟེང༌ ནས་ བཤད་ ན། །
གནམ་གྲུའི་རྒྱུའི་གཙོ་བོར་གྱུར་བའི་ལྕགས་རིགས་སོགས་ནི་དེའི་ཉེར་
ལེན་དང་བཟོ་མཁན་གྱི་གང་ཟག་དང་བཟོ་བྱེད་ཀྱི་འཕྲུལ་ཆས་གློག་
སོགས་ལྷན་ཅིག་བྱེད་རྐྱེན་ཡིན། འདི་ཡང་མེད་ཚེ་གཏན་ནས་མི་
འབྱུང་བའི་ལྷན་ཅིག་བྱེད་རྐྱེན་དང་ལེགས་པོ་མི་འབྱུང་བའི་ལྷན་ཅིག་
བྱེད་རྐྱེན་གཉིས་ཡོད་ལ། དཔེར་ན། བཟོ་མཁན་དང་ལག་ཆ་ལྟ་
བུ་དང་པོ་དང༌། ལྕགས་རྩི་ལྟ་བུ་གཉིས་པ། དེ་བཞིན་དངོས་པོ་
གཞན་དག་ལའང་རིགས་འདྲས་ཀྱིས་ཤེས་སོ། །ཉེར་ལེན་དང་ལྷན་
ཅིག་བྱེད་རྐྱེན་སོགས་རྒྱུ་རྐྱེན་ཆ་ཚང་མ་བསགས་ན་འབྲས་བུ་མི་་་
འབྱུང་བ་ནི་དཔེར་ན། ང་ཚོའི་མཐོ་སྒང་ནས་འབྲས་མི་སྐྱེ་བ་ནི་
མཁའ་དབུགས་སོགས་ཀྱིས་ རྒྱུ་རྐྱེན་ཆ་ མ་ཚང་བས་རྐྱེན་ གྱིས་རེད།
ང་ཚོ་བོད་རིགས་ཀྱིས་ གློག་ཀླད་ སོགས་འཕྲུལ་ཆས་མང་པོ་བཟོ་མི་
ཤེས་པ་ནི་ཚན་རིག་ཤེས་བྱ་སོགས་ཀྱི་རྒྱུ་རྐྱེན་ཆ་མ་ཚང་བས་རྐྱེན་གྱིས་
རེད། དེང་སྐབས་འཛམ་གླིང་ཞི་བདེ་ཡོང་གི་མེད་པ་ནི་ཞི་བདེ་
ཡོང་བྱེད་ཀྱི་བསམ་བློ་སོགས་ཀྱི་རྒྱུ་རྐྱེན་ཆ་མ་ཚང་བའི་རྐྱེན་གྱིས་རེད།
བོད་རིགས་མང་ཚོགས་ཤེས་རིག་ལ་དུང་ཞེན་ཆེན་པོ་མེད་པ་ནི་ཤེས་
ཡཁ 1 60 ཡ་
}{
D
}



--
བསམ་གཞིགས་ཀྱི་འོས་གླེང… --་
རིག་གི་དགེ་མཚན་ཤེས་པ་སོགས་ཀྱི་རྒྱུ་རྐྱེན་ཆ་མ་ཚང་བའི་རྐྱེན་གྱིས་
རེད། རྒྱུ་རྐྱེན་ཆ་ མི་ཚང་མོད་ཚང་བར་ བསགས་ རྒྱུ་ཡོད་ པ་ནི་་་
དཔེར་ན། འདས་ཟིན་པའི་ལོ་རྒྱུས་ལ་ཕྱིར་མིག་ཅིག་འཕངས་ན།
སྔོན་ཆད་མཁའ་དབུགས་ཧ་ཅང་དྲོད་པའི་ས་ཆ་དམའ་ས་ནས་ནོར་
ལུག་སོགས་ཀྱི་ཤ་ཉིན་འ གར་སྐྱུར་ཡང་རུལ་འགྲོ་མོད། དེང་སྐབས་
འཁྱག་སྒམ་བཟོས་ནས་མི་རུལ་བའི་ རྒྱུ་རྐྱེན་ཆ་ཚང་བསགས་ན་ ཟླ་
འགར་བསྐྱུར་ཡང་མི་རུལ་བ་ལྟ་བུ་དང༌། སྔོན་ཆད་འཁོར་ལོའི་
རིགས་རྟ་དྲེད་སོགས་ཀྱིས་འདུད་དགོས་མོད། དེང་སྐབས་འཕྲུལ་
འཁོར་དང་རྡོ་སྣུམ་སོགས་རྒྱུ་རྐྱེན་ཆ་ཚང་བསགས་ན་རང་ཤུགས་ཀྱིས་
འགྲོ་ཐུབ་པ་ལྟ་བུ། ད་དུང་རྒྱུ་རྐྱེན་ཆ་ཚང་བསགས་ན་སྤྱི་རྒྱ་ཁྲི་ཕྲག་
འདྲུད་ཐུབ་པའི་མེ་འཁོར། མཚོ་གྲུ། ནམ་མཁར་བྱ་ལྟར་འཕུར་
ཐུབ་པའི་གནམ་གྲུ། སྐད་ཅིག་ལ་གོ་ལ་རྡུལ་དུ་བརླགས་པའི་རྡུལ་
ཕྲན་མཚོན་ཆ། སྒྲ་སྡུད་འཁོར་ལོ། བརྙན་འཕྲིན་འཕྲུལ་ཆས་
སོགས་དགེ་ མི་ དགེ་ བའི་ངོ་ མཚར་ འཕྲུལ་ ཆས་ མང་ པོ་ལྟ་བུ་ དང་།
སྔོན་དབུལ་བོ་ཞིག་ཡིན་མོད། རྗེས་སུ་ ཕྱུག་པོར་འགྱུར་བ་དང་།
སྔོན་ བླུན་ པོ་ ཞིག་ ཡིན་ མོད་ རྗེས་ སུ་ མཁས་ པར་ འགྱུར་ བ་ དང་།
སྔོན་ནད་པ་ཞིག་ཡིན་མོད། རྗེས་སུ་སྨན་འཐུང་ནས་ནད་མེད་པར་
བྱས་པ་དང༌། སྔོན་བྱེ་ཐང་ཡིན་མོད་རྗེས་སུ་ནགས་ཚལ་དུ་བསྒྱུར་
བའམ་ཞིང་སར་བསྒྱུར་བ་ལྟ་བུ་སོགས་ཡིན་ལ། གནས་ལུགས་འདི་
དག་ལ་དཔག་ན་ནང་བསྟན་ཆོས་ལུགས་ནི་རྨོངས་དད་ཀྱི་ཆོས་ཞིག་
མིན་པར་མ་ཟད། རིག་པའི་ཆོས་ལུགས་ཟབ་མོ་ཞིག་ཡིན་པ་དང༌།
ཚན་རིག་ གི་ སྡོམ་ཚིག་ ཅིག་ ཡིན་ པའང་ཤེས་ཐུབ། ད་དུང་ནང་
བསྟན་ཆོས་ལུགས་གསུངས་པ་པོ་སྟོན་པ་ཤཱཀྱ་ཐུབ་པ་ནི་ཚན་རིག་གི་
161
ir
ar



ཁ · དུས་རབས་ཀྱི་བསམ་གཞིགས། • ཡ
ཡབ་ཆེན་ཞིག་རེད་ཞེས་སྨྲས་ཆོག་པ་ཡིན་པས། དབྱིན་ཇུའི་ཚན་
རིག་པ་པོ་ལུ་ཏན་གྱིས། དེང་སྐབས་ཚན་རིག་དང་མཚན་ཉིད་རིག་
པ་ཤིན་ཏུ་དར་རྒྱས་སུ་ཕྱིན་པའི་དུས་ཡིན་ན་ཡང་། ཁོ་ཚོས་ཤེས་
པའི་ བདེན་དོན་ རྣམས་ སངས་ རྒྱས་ཆོས་ལུགས་དང་ཆ་འདྲ་ཞིང་།
དེ་ལས་བརྒལ་མི་ཐུབ་པར་མ་ཟད། སངས་རྒྱས་ཆོས་ལུགས་ལ་དེ་
བས་ཀྱང་གཏིང་ཟབ་པ་དང་རྒྱ་ཆེ་བའི་གནས་ཡོད་དོ་ཞེས་གསུངས་
པ་དང༌། ཀྲུང་གོའི་སྙན་ གྲགས་ ཅན་གྱི་རྩོམ་པ་པོ་ལུའུ་ཞུན་གྱིས།
ཁོའི་གྲོགས་པོ་ཧྲིག་ཁྲེང་ལ། སངས་རྒྱས་ཤཱཀྱ་ཐུབ་པ་དངོས་གནས་
མཁྱེན་དཔྱོད་ཆེན་པོ་འདུག ང་ཚོས་རྟག་ཏུ་བགྲོད་དཀའ་བའི་མི་
ཚེའི་དཀའ་གནད་དེ་དག་ཁོང་གི་སྔ་མོ་ནས་རང་རེ་ལ་གསལ་བོར་
བཤད་ཟིན་འདུག་ཞེས་གསུངས་པ་རེད། འདི་འདྲའི་འཛམ་གླིང་
ན་མིང་དུ་གྲགས་པའི་མཁས་པ་ཆེན་པོ་དག་གིས་རྒྱུ་མཚན་ཡང་དག་
དང་གནས་ལུགས་ཡང་དག་ལ་མ་བསྟེན་པར་རི་བོང་ཅལ་འདྲོགས་ཀྱི་
གཏམ་བཤད་གནང་བ་དཔེ་མི་སྲིད་པ་རེད། དེང་སྐབས་མི་མང་ཆེ་
བ་ཞིག་གིས་ནང་བསྟན་ཆོས་ལུགས་ཀྱི་ལས་འབྲས་ཀྱི་ཆོས་ལས་“ལས་
དབང”ཞེས་བའི་དོན་མ་ཤེས་པར། “ལས་དབང”ནི་གླེན་ལྐུགས་
སྲིན་འབུ་ཕྲ་མོ་ནས་སྨྲ་ཤེས་དོན་གོ་མི་ཡི་བར་སྲོག་ཆགས་ཆེ་འབྲིང་
ཆུང་གསུམ་གྱི་བདེ་སྡུག་ལེགས་ཉེས་ཐམས་ཅད་ཁ་ལོ་བསྒྱུར་ཐུབ་པའི་
ནུས་པ་སྟོབས་ཆེན་ལྡན་པ་ཞིག་ཏུ་ངེས་བཟུང་ནས་བདེ་སྡུག་ལེགས་
ཉེས་ ཐམས་ཅད་དེ་ལ་སྐྱབས་བཅོལ་བ་ནི་ནོར་འཁྲུལ་ཆེན་ པོ་ཞིག་
ཡིན་པས། བདག་གི་བཀའ་དྲིན་ཅན་དགེ་བའི་ བཤེས་དམ་པ་་་
འགར་རྩེ་ བསྟན་འཛིན་ལགས་ཀྱིས་ཀྱང༌། ཡང་ལ་ལས་ “ ལས་་་
དབང”ཞེས་པ་མི་མངོན་པའི་ལྷ་ཞིག་གམ་རྟོགས་བཟོའི་མགོན་་་་
ཡ-- 162 ཁམས་



-- • བསམ་གཞིགས་ཀྱི་འོས་གླེང • ཡམས་
སྐྱབས་ཤིག་ཏུ་ངེས་བཟུང་ནས་དེས་དབང་བསྒྱུར་འོག་སྐྱིད་སྡུག་དང་
བཟང་ངན་སྣ་ཚོགས་འབྱུང་བར་འདོད་པ་དང་། ཞེས་གསུངས་པ་
རེད། ཡང་ཅིག་བཤད་ན་དེ་དག་གི་འདོད་པ་ལྟར་ན། སྟོན་པ་
ཤཱཀྱ་ཐུབ་པས། རྒྱུ་དགེ་བ་བྱང་ཆུབ་ཀྱི་སེམས་་ སྒོམ་ན་འབྲས་བུ་
བདེ་བ་འབྱུང་བ་དང༌། རྒྱུ་མི་དགེ་བ་གཞན་ལ་འཚེ་བ་སོགས་བྱས་
ན་འབྲས་བུ་སྡུག་བསྔལ་འབྱུང་བར་གསུངས་པ་ཡང་དོན་མེད་པར་
འགྱུར་ཏེ་རང་ལ་བདེ་སྡུག་ལེགས་ཉེས་གང་ཐོབ་ཐམས་ཅད་“ལས་
དབང”གིས་གོ་སྒྲིག་བྱས་པ་ཡིན་ལ། རང་ཉིད་ལ་བདེ་སྡུག་ལེགས་
ཉེས་ཅི་ཡང་ཐོབ་བྱེད་ཀྱི་ནུས་པ་མེད་པར་འདོད་པའི་ཕྱིར། དེ་
ལྟར་འདོད་ན་མངོན་སུམ་ལ་བསྐུར་འདེབས་བྱས་པ་མ་ཡིན་ནམ།
གོང་གི་འདི་ལྟར་ནང་བསྟན་ལས་འབྲས་ཀྱི་ཆོས་ལ་ལོག་རྟོག་ཆེན་པོ་
བྱུང་ན་ཡང་དག་པའི་ལས་འབྲས་ཀྱི་ཆོས་ལ་སྐྱོན་གྱིས་གོས་པར་མ་
ཟད་སྤྱི་ཚོགས་ཀྱི་དཔའ་འབྱོར་ལའང་གནོད་སྐྱོན་ཆེན་པོ་ཐེབས་ངེས་
རེད། རྒྱུ་མཚན་དེའི་དབང་གིས་ང་ཚོས་དེང་སྐབས་ཀྱི་སྤྱི་ཚོགས་ལ་
ཕན་པ་དང་ཞབས་ཞུ་སྒྲུབ་ནུས་པའི་ཡང་དག་པའི་ཆོས་ལུགས་དང་།
སྤྱི་ཚོགས་ལ་གནོད་པའི་ཆོས་ལུགས་རྫུན་མ་གཉིས་ཀྱི་ཁྱད་པར་ཤེས་
དགོས་པ་གལ་ཆེན་ནང་གི་དོན་ཆེན་རེད།།
གཉིས་པ། ཞར་བྱུང་ལས་འབྲས་ཀྱི་བསྲུང་བྱ་ཉུང་
ཙམ་ངེས་བཟུང་ནས་དེའི་དེང་སྐབས་ཀྱི་སྤྱི་ཚོགས་ལ་ཕན་
པའི་ཞབས་ཞུ་སྒྲུབ་ཐུབ་པའི་དགེ་མཚན་ཆེ་བར་གླེང་བ།
སྟོན་པ་ཤཱཀྱ་ཐུབ་པས། སྡིག་པ་སྤོང་ཞེས་པ་ལས་འབྲས་ཀྱི་སྲུང་
བྱའི་སྡོམ་ཚིག་ཞིག་ཡིན་ལ། གཞན་ལ་འཚེ་བའི་བྱ་སྤྱོད་ཐམས་ཅད་
- 163 -



CK CF7PE.no
-- • དུས་རབས་ཀྱི་བསམ་གཞིགས། ·
ལས་འབྲས་ཆོས་ཀྱི་སྲུང་བྱ་ཡིན་ནོ། ། དེ་དག་ལས་འདིར་སྲུང་བྱ་
འགའ་ངེས་འཛིན་བྱས་ནས་སྨྲས་ན། གཞན་གྱི་ཚེ་སྲོག་གཅོད་པ་
དང༌། གཞན་ལ་མགོ་བསྐོར་གཏོང་བ། རྐུ་བྱེད་པ། གཞན་རྒྱུ་
ལྐོག་ནས་ཟ་བ། གཉོམ་ཆུང་ལ་བཙན་གནོན་བྱེད་པ། མཛའ་
མཐུན་གྱི་བར་ལ་དབྱེན་འབྱིན་པ་སོགས་ངན་ཕྱོགས་ཀྱི་བྱ་བ་མང་པོ་
ཞིག་བྱེད་མི་རུང་བ་བསྲུང་བྱ་ཡིན་ལ། དེ་དག་གོ་ལའི་སྟེང་གི་མི་
ཐམས་ཅད་ཀྱིས་སྲུང་ན་དེང་སྐབས་ཀྱི་སྤྱི་ཚོགས་ལ་ཕན་འབྲས་ཆེན་
པོའི་དགེ་མཚན་ཡོད་པ། དཔེར་ན། །
(༡)སའི་གོ་ལའི་སྟེང་གི་མི་ཐམས་ཅད་ཀྱིས་གཞན་གྱི་ཚེ་སྲོག་
མི་གཅོད་པ་བྱུང་ན། རྒྱལ་ཁབ་དང་རྒྱལ་ཁབ། མི་རིགས་དང་མི་
རིགས་བར་ལ་དམག་འཁྲུག་འབྱུང་མི་སྲིད་ལ་དམག་འཁྲུག་མ་བྱུང་ན་
འཛམ་གླིང་ཞི་བདེ་ཡོང་བར་གདོན་མི་ཟ་ལ། དཔལ་འབྱོར་ལ་གྱོང་
གུད་མི་ཐེབས་པ་དང་། འཕེལ་རྒྱས་བཟང་བ། གཞན་རང་བྱུང་
ཁོར་ཡུག་དང་རི་སྐྱེས་སྲོག་ཆགས་ལ་སྲུང་སྐྱོབ་ཐུབ་པ་སོགས་ཀྱིས་
དེང༌ སྐབས་ཀྱི་ སྤྱི་ཚོགས་ལ་ཕན་པའི་ ཞབས་ཞུ་སྒྲུབ་ནུས་པ་མིག་་་
མཐོང་ལག་ཟིན་ཡིན་པས་དགེ་མཚན་ཆེ་བ་ཤེས་ཐུབ།
(༢) ང་ཚོས་དམའ་བ་འབངས་མི་ནས་མཐོ་བ་རྒྱལ་བོའི་བར་
གྱི་མི་ཐམས་ཅད་ཀྱིས་གཞན་ལ་མགོ་བསྐོར་གཏོང་བ་སྤང་ན། ཆོས་
པ་རྫུན་མས་དད་ལྡན་མང་ཚོགས་ལ་མགོ་བསྐོར་མི་གཏོང་བ་དང་།
དཔོན་ པོ་ ངན་ པའི་ མང་ ཚོགས་ ལ་ མགོ་ བསྐོར་ མི་ གཏོང་ བ་ དང་།
གྲོགས་པོ་ངན་པའི་གྲོགས་པོར་མགོ་བསྐོར་མི་གཏོང་བ་སོགས་གོ་ལའི་
སྟེང་གི་མི་ཐམས་ཅད་ཀྱིས་ཕན་ཚུན་ལ་ མགོ་ བསྐོར་མི་གཏོང་བས་
མཐོ་དམའ་བར་གསུམ་ གྱི་མི་ ཐམས་ ཅད་ཀྱིས་དྲང་བདེན་གྱི་བྱ་བ་
- 1 64 ཡཁཁ



ཁ · བསམ་གཞིགས་ཀྱི་འོས་གླེང… –
A
བསྒྲུབ་རྒྱུ་ཡིན་ལ་དྲང་བདེན་གྱི་བྱ་བ་ནི་འཛམ་གླིང་གནའ་དེང་གི་སྤྱི་
ཚོགས་གང་ལའང་ཆེས་མཁོ་བའི་བྱ་བཞག་གལ་ཆེན་ཞིག་ཡིན་ལ་མིའི་
བདེ་སྐྱིད་ཀྱི་གྲུབ་ཆ་ཞིག་ཀྱང་ཡིན་ པས་ལས་འབྲས་ཆོས་ཀྱིས་དེང་
རབས་ཀྱི་སྤྱི་ཚོགས་ལའང་ཕན་པའི་ཞབས་ཞུ་སྒྲུབ་ཐུབ་པའི་དགེ་
མཚན་ཆེ་བ་ཤེས་ཐུབ། །
(༣)སའི་གོ་ལའི་སྟེང་ན་རྐུན་མ་མེད་པའི་གྲོང་ཁྱེར་དང་གྲོང་
བརྡལ་ཧ་ཅང་དཀོན་པོ་རེད། རྒྱུ་མཚན་དེའི་དབང་གིས་ཡུལ་གྲུ་
ཞིག་ན་རྐུན་མ་མེད་པའི་གྲོང་བརྡལ་ཞིག་ཡོད་པ་དེ་《འཛམ་གླིང་གི་
ངོ་ མཚར་བའི་ གཏམ་ རྒྱུད་ ཕྱོགས་ བསྒྲིགས» ནང་ གདམས་པ་རེད།
རྐུས་བྱེད་པ་ནི་རྒྱལ་སྤྱིའི་ཁྲིམས་འགལ་གྱི་ཉེས་པ་ཆེན་པོ་ཞིག་ཡིན་ལ་
དེའི་ ཆེད་ དུ་ གཞན་ ལ་ མགོ་ བསྐོར་ གཏོང་ བ་ དང༌ སྲོག་ གཅོད་ པ།
རང་གི་སྲོག་ཤོར་བ་སོགས་བྱ་ངན་མང་པོ་འབྱུང་ངོ༌། ། སའི་གོ་ལའི་
སྟེང་གི་མཐོ་དམའ་བར་གསུམ་ ཐམས་ ཅད་ཀྱིས་ རྐུས་ཆེ་ཆུང་ རབ་
འབྲིང་གང་ཡང་མི་བྱེང་པ་བྱུང་ན་དེའི་དབང་གིས་ཁྲིམས་འགལ་གྱི་
ཉེ ས་ པ་བཟོ་མཁན་ཡང་མེད་པས། ཚང་མས་རྐུ་མི་བྱེད་པ་ནི་སྤྱི་
ཚོགས་བདེ་འཇགས་ཡོང་བའི་གྲུབ་ཆ་གལ་ཆེན་ཞིག་རེད། དེའི་
ཕྱིར་ལས་འབྲས་ཀྱི་ཆོས་ཀྱིས་དེང་སྐབས་ཀྱི་སྤྱི་ཚོགས་ལ་ཕན་པའི་
ཞབས་ཞུ་སྒྲུབ་ནུས་པའི་དགེ་མཚན་ཆེ་བ་ཤེས་ཐུབ། །
(༩) དེང་སྐབས་རྒྱལ་ཁབ་ཕྱི་ནང་ཀུན་ན་དམངས་རྒྱུ་ལྐོག་
ནས་ཟ་མཁན་གྱི་དཔོན་པོ་ཆེ་འབྲིང་ཆུང་གསུམ་བྱུང་དང་འབྱུང་
བཞིན་ཡོད་ལ་དཔོན་པོས་དམངས་ རྒྱུ་ལྐོག་ནས་ཟ་བ་ནི། མི་་་་
དམངས་ཀྱི་བདེ་སྐྱིད་ལ་གནོད་པའི་ཐ་ཆད་ཀྱི་བྱ་ངན་ཞིག་ཡིན་པར་
མ་ཟད་ཁྲིམས་འགལ་གྱི་བྱ་ངན་ཆེན་པོ་ཞིག་ཀྱང་རེད། དེའི་ཕྱིར་
- 165 --



ཁ • དུས་རབས་ཀྱི་བསམ་གཞིགས། • ཁ་
རང་རེའི་ཀྲུང་གོའི་རྒྱལ་ཁབ་ཀྱི་དེང་སྐབས་ཀྱི་སྲིད་འཛིན་བློན་ཆེན་
ཀྲོའུ་རུང་ཅན་གྱིས། ངས་རོ་སྒམ་བརྒྱ་བཟོས་ཡོད་ལ། དགུ་ཅུ་གོ་
དགུ་གཞན་ལ་བཟོས་པ་དང༌། གཅིག་རང་ལ་བཟོས་པ་ཡིན་དཔོན་
པོ་སུས་དམངས་རྒྱུ་ལྐོག་ནས་ཟས་ན་དེ་ལ་སྲོག་ཁྲིམས་གཅོད་དགོས།
ང་རང་གིས་ ཀྱང་ནམ་དམངས་ རྒྱུ་ལྐོག་ནས་ཟས་ན་དེ་དུས་སྲོག་་་་
ཁྲི མས་བཅད་ཆོག་ཅེས་གསུང་བཤད་གནང་བ་རེད། མི་སུ་ཡིན་
ཡང་དམངས་རྒྱུ་ལྐོག་ནས་མི་ཟ་བ་ནི་མི་དམངས་ཀྱི་བདེ་སྐྱིད་ཀྱི་གྲུབ་
ཆ་གལ་ཆེན་ཞིག་ཡིན་པས། ལས་འབྲས་ཀྱི་ཆོས་ཀྱིས་དེང་སྐབས་ཀྱི་
སྤྱི་ཚོགས་ལ་ཞབས་ཞུ་སྒྲུབ་ཐུབ་པས་དགེ་མཚན་ཆེ་བ་ཤེས་ཐུབ།
(༥) བཙན་པོས་གཉོམ་ཆུང་ལ་ཐུབ་ཚོད་བྱེད་ པ་ནི། སྨྲ་
ཤེས་དོན་གོ་བ་མ་ཟད་གླེན་ལྐུགས་སྲོག་ཆགས་ཆེ་ཕྲ་ཐམས་ཅད་ཀྱི་
ཕལ་ཆེར་གཤིས་ཀ་ལྟ་བུར་གྲུབ་འདུག རང་ཉིད་ལས་གཉོམ་ཆུང་
དགུ་ལ་ཐུབ་ཚོད་མི་བྱེད་པ་ནི་སྲོག་ལྡན་ཀུན་ལས་ཕལ་ཆེར་ཕུག་རོན་
ཁོ་ནར་ངེས་བས་དེང་སྐབས་ཕུག་རོན་ནི་ཞི་བདེ་མཚོན་བྱེད་དུ་སའི་
གོ་ལའི་སྟེང་ན་དར་ཁྱབ་ཆེན་པོ་བྱུང་བ་རེད། མི་ནི་སྨྲ་ཤེས་ཤིང་
དོན་གོ་བའི་གནས་ལུགས་ཤེས་མཁན་ཡིན་པས་གཉོམ་ཆུང་ལ་ཐུབ་
ཚོད་བྱེད་པའི་གནས་ཚུལ་ངན་པ་འདི་མེད་པར་བཟོ་ཐུབ་པ་བྱུང་ན་
སྲོག་ལྡན་ཀུན་ལ་བདེ་སྐྱིད་ཀྱི་ཞིང་ས་ཞིག་བསྐྲུན་པ་མ་ཟད། དེང་
སྐབས་ཀྱི་རྒྱལ་ཁབ་དང་རྒྱལ་ཁབ། མི་རིགས་དང་མི་རིགས། མི་
དང་མིའི་བར་གྱི་འཁྲུགས་ལོང་མང་པོ་ཞིག་ལྷང་འཇགས་སུ་གཏོང་
ཐུབ་པས། ལས་འབྲས་ཆོས་ཀྱིས་དེང་སྐབས་ཀྱི་སྤྱི་ཚོགས་ལ་ཕན་
པའི་ཞབས་ཞུ་སྒྲུབ་ནུས་པས་དགེ་མཚན་ཆེ་བ་ཤེས་ཐུབ།
(༦) མཛའ་མཐུན་གྱི་བར་ལ་དབྱེན་བྱས་ན་རང་གཞན་ཀུན་
ཁ 166 ཡ་



- • སྲོལ་རྒྱུན་རིག་པའི་གཟི་འོད། · –
གྱིས་ཕམ་ཁ་ཉོ་བ་རེད། དཔེར་ན་སྤྱི་ལོ2001. ལོར་ཨ་པི་ཧན་རྒྱལ་
ཁབ་ཀྱི་པིན་ལ་ཏིན་ཞེས་པའི་མི་ཞིག་གིས་ཨ་མེ་རི་ཁའི་རྒྱལ་སྤྱིའི་ཚོང་
རའི་ཁང་ཆེན་གཏོར་ནས་མཛའ་མཐུན་གྱི་རྒྱལ་ཁབ་མང་པོ་ཞིག་གི་
བར་ལ་དབྱེན་བྱས་ཏེ་འཁྲུགས་ལོང་བྱུང་བ་དང་རྒྱལ་ཁབ་སོ་སོའི་མི་
སྟོང་ཕྲག་མང་པོའི་ཚེ་སྲོག་བརླག་པ་མ་ཟད་དཔལ་འབྱོར་གྱི་ཐད་
ལའང་གྱོང་གུད་ཆེན་པོ་ཐེབས། ཁྱད་པར་དུ་ཨ་མེ་རི་ཀའི་དཔལ་
འབྱོར་ལ་གྱོང་གུད་ཆེན་པོ་ཐེབས་པ་དང་ཨ་པི་ཧན་གྱི་དཔལ་འབྱོར་
ལ་གྱོང་གུད་དང་ མི་དམངས་ལ་ སྡུག་ བསྔལ་ཆེན་ པོ་ བཟོས། ད་
སྐབས་པིན་ལ་ཏིན་རང་ཉིད་ཀྱང་ཤི་གསོན་མི་ཤེས་པའི་གནས་སུ་
ལྷུང་བ་དང་དཔལ་འབྱོར་དང་བདེ་སྐྱིད་ལ་གྱོང་གུད་ཚད་མེད་ཐེབས་
པ་མིག་མཐོང་ལག་ཟིན་རེད། གོང་གི་གནས་ཚུལ་འདི་དག་ལ་དཔག་
ན་ནང་བསྟན་ཆོས་ལུགས་ཀྱི་ལས་འབྲས་ཀྱི་ཆོས་ཀྱིས་དེང་སྐབས་ཀྱི་
སྤྱི་ཚོགས་ལ། ཞི་ བདེ། རྩ་ཁྲིམས། དཔལ་འབྱོར་ སོགས་ ཀྱི་
ཕྱོགས་ལ་ཕན་པའི་ཞབས་ཞུ་ཆེན་པོ་སྒྲུབ་ཐུབ་པ་མངོན་སུམ་ཡིན་ལ།
ནང་ཆོས་ སྤྱིའི་ དེ་ བས་ ཀྱང་ ཕན་ པའི་ ཞབས་ཞུ་ སྒྲུབ་ ཐུབ་ པ་ ཤེས།
མཇུག་ཞུ། སྤྱིར་ལས་འབྲས་ཆོས་ཀྱིས་དེང་སྐབས་ཀྱི་སྤྱི་ཚོགས་ལ་
ཕན་པའི་ཞབས་ཞུ་སྒྲུབ་ཐུབ་པའི་དགེ་མཚན་མཐའ་ཡས་མོད་ཡིག་
གྲངས་ཚད་བཀག་སོགས་ཀྱི་རྐྱེན་གྱིས་གནས་སྐབས་འདི་ཙམ་གྱིས་
མཚམས་བཞག
(མུ་འགོད)
— 167 -



ཡམ • དུས་རབས་ཀྱི་བསམ་གཞིགས། ， --
སྡེ་སྣོད་གསུམ་གྱི་སྤྱི་འགྲོས།
འཇམ་དབྱངས་ཆོས་འཕེལ། (རོང་བོ)
རྣམ་ཀུན་ཐུགས་རྗེ་འགྲོ་ལ་ཆགས། ། རྒྱུན་མི་ཆད་པའི་འཕྲིན་ལས་
བཟང་། ། འཕྲུལ་སྣང་ཕུགས་ལུགས་ངོ་བོ་གཉིས། ། ཟུང་འཇུག་
ལམ་སྟོན་བླ་མར་འདུད། །རང་ཅག་བདེ་འདོད་སྡུག་མི་འདོད། །
སྒྲིབ་དང་སེལ་བའི་ཐབས་ལ་ཡང་། །ལུས་ངག་ཡིད་གསུམ་སྤྱོད་
པར་ཐུག །སེམས་འདིར་བཟོ་བཅོས་གཙོ་བོ་སྟེ། །འཁྲུལ་བློ་དོར་
དང་བཟང་བློ་བསྟེན། ། སྨན་དཔྱད་ལ་སོགས་གཞན་གྱིས་མིན། །
མཁས་དགུའི་བསྟན་བཅོས་མང་ནའང་། ། དྲང་སྲོང་བསྟན་པ་ཆེས་
ཁྱད་འཕགས། །སངས་རྒྱས་པ་ལ་ཐེག་ཆེ་ཆུང་། །ཐེག་ཆེན་ལའང་
མདོ་སྔགས་གཉིས། །ཕྱི་ནང་ཁྱད་པར་སྐྱབས་འགྲོ་དང༌། །ལྟ་བས་
འབྱེད་ཚུལ་གཉིས་སུ་ཡོད། ། བྱེ་སྨྲ་མདོ་སྡེ་སེམས་ཙམ་པ། ། དབུ་
མ་ནང་བའི་གྲུབ་མཐའ་བཞི། ། ལྟ་བའི་གོ་དོན་ཕྲ་རགས་ཀྱིས། །
ཁྱད་པར་འོག་མ་གོང་མའི་སྟེགས། ། དགོས་དབང་གདུལ་བྱའི་བློར་
གཟིགས་ཏེ། ། བཅོམ་ལྡན་འདས་ཀྱི་བཀའ་བསྩལ་ཏོ། ། བྱེ་མདོ་
བདེན་བཞིའི་མདོར་བརྟེན་ཅིང་། ། རྣམ་རིག་དགོངས་འགྲེལ་དབུ་
མ་ཡུམ། ། གལ་ཏེ་གྲུབ་མཐའ་ཟབ་ཁྱད་དག ། ལུང་འབའ་ཞིག་
གིས་སྒྲུབ་ནུས་ན། ། ཐུག་མེད་ཉིད་དུ་འགྱུར་བའི་ཕྱིར། ། ལྟ་བ་
རིགས་པ་ཉིད་ཀྱིས་འབྱེད། །དེས་ན་ཐེག་ཆེན་མདོ་སྡེ་ལས། །རྒྱལ་
བའི་བཀའ་ལ་དྲང་ངེས་གཉིས། ། འདི་ལ་དགོངས་ནས་མདོ་ལས་
ཀྱང་། །དགེ་སློང་དག་གམ་མཁས་རྣམས་ཀྱིས། །བསྲེགས་བཅད་
- 168 ཁས་



- - སྲོལ་རྒྱུན་རིག་པའི་གཟི་འོད། · -
བརྡར་བའི་གསེར་བཞིན་དུ། ། ལེགས་པར་བརྟག་ལ་ང་ཡི་བཀའ།
། བླང་བར་བྱ་ཡི་གུས་ཕྱིར་མིན། ། ཞེས་གསུངས་བསམ་གྱིན་དད་པ་
འཕྱུར། ། །
སྟོན་པ་བཅོམ་ལྡན་འདས་ཀྱི་ཞལ་ལུང་ལས། ། སྡིག་པ་ཅི་ཡང་མི་བྱ་
ཞིང་། ། དགེ་བ་ཕུན་སུམ་ཚོགས་པར་སྤྱད། ། རང་གི་སེམས་ནི་
ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། ། ཅེས་
གསུངས་པ་ལྟར། སངས་རྒྱས་ཀྱི་བསྟན་པ་ལུས་ངག་ཡིད་གསུམ་གྱི་
སྟེང་གི་མི་དགེ་བཅུ་བོ་དངོས་དང་ཕྱོགས་གཏོགས་ཀྱི་སྡིག་པ་ཆེ་ཕྲ་ཅི་
ཡང་མི་བྱེད་པ་དང་གཅིག རང་ཉིད་ཀྱིས་སྡུག་བསྔལ་མི་འདོད་
ཅིང་བདེ་བ་འདོད་པ་བཞིན་དུ་རིགས་དྲུག་གི་འགྲོ་བ་རྣམས་ཀྱང་
རང་ཉིད་དང་མཚུངས་པས་ན། སྡུག་བསྔལ་དང་བྲལ་ཞིང་བདེ་བ་
ཐོབ་པའི་ཐབས་སུ་གྱུར་བའི་དགེ་བ་ཕུན་སུམ་ཚོགས་པ་གང་ཡོད་
ལག་ཏུ་ལེན་པ་དང་གཉིས། གཞན་གྱི་སེམས་འདུལ་བའི་ཐོག་མར་
རང་གི་སེམས་རྟ་རྒོད་དང་འདྲ་བ་འདི་ཉིད་འདུལ་དགོས་པ་དང་
གསུམ་སྟེ། ཁྱད་པར་འདི་གསུམ་དང་ལྡན་པ་ལ་ སངས་ རྒྱས་ཀྱི་
བསྟན་པ་ཞེས་བྱ་བ་ཡིན། སངས་ རྒྱས་ ཀྱི་ བསྟན་ པ་ལ་དབྱེ་ན་་་་
གཉིས་ཡོད་དེ། ལུང་གི་བསྟན་པ་དང་རྟོགས་པའི་བསྟན་པའོ། །
སློབ་དཔོན་དབྱིག་གཉེན་གྱིས། སྟོན་པའི་དམ་ཆོས་རྣམ་གཉིས་ཏེ།
། ལུང་དང་རྟོགས་པའི་བདག་ཉིད་དོ། ། ཞེས་གསུངས། དང་པོ་
ནི། ཤེས་རབ་སྒྲོན་མེའི་རྒྱ་ཆེར་འགྲེལ་བ་ལས། བསྟན་པ་ཞེས་བྱ་
བ་ནི། ལྷ་དང་མིའི་བདུད་རྩིའི་གོ་འཕང་ཐོབ་པར་འདོད་པ་རྣམས་
ཡོངས་སུ་ཤེས་བར་བྱ་བ་དང༌། མངོན་དུ་བྱ་བ་དང་། སྒོམ་པར་
བྱ་བ་དག་ལ་ཕྱིན་ཅི་མ་ལོག་པར་སྟོན་པ་སྟེ། བཅོམ་ལྡན་འདས་ཀྱི་
- 169 -



ཡ… དུས་རབས་ཀྱི་བསམ་གཞིགས། • ཡ་
གསུང་རབ་ཅེས་བྱ་བ་ཡིན་ནོ། །ཞེས་གསུངས་པ་ལྟར། རྒྱལ་བའི་
ལེགས་པར་བཤད་པ་ཇི་སྙེད་པའོ། ། གཉིས་པ་ནི། སྐྱབས་འགྲོའི་
བསྡུས་པའི་དགེ་བ་ཇི་སྙེད་པའོ། །
སྟོན་པས་གསུངས་པའི་དམ་ཆོས་ལ་བསླབ་པ་གསུམ་གྱི་སྒོ་ནས་
དབྱེ་བར་བྱ་སྟེ། འདི་ལ་སྡེ་སྣོད་སོ་སོའི་མཚན་ཉིད། སྒྲ་བཤད།
སྡེ་སྣོད་གསུམ་དུ་འཇོག་པའི་རྒྱུ་མཚན་དང་གསུམ་མོ། །
དང་པོ་སོ་སོའི་མཚན་ཉིད་ནི། ལྷག་པ་ཏིང་ངེ་འཛིན་གྱི་བསླབ་པ་
བརྗོད་བྱའི་གཙོ་བོར་སྟོན་པའི་གསུང་རབ་དེ། མདོ་སྡེའི་སྡེ་སྣོད་ཀྱི་
མཚན་ཉིད། ལྷག་པ་ཚུལ་ཁྲིམས་ཀྱི་བསླབ་པ་བརྗོད་བྱའི་གཙོ་བོར་
སྟོན་ པའི་ གསུང་ རབ་ དེ། འདུལ་ བའི་ སྡེ་ སྣོད་ ཀྱི་ མཚན་ ཉིད།
ལྷག་པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་སྟོན་པའི་གསུང་
རབ་ དེ། མངོན་པའི་ སྡེ་སྣོད་ ཀྱི་ མཚན་ ཉིད། མཚན་གཞི་ནི།
རིམ་ པ་ བཞིན་ དུ་ ཤེར་ ཕྱིན་ འབུམ་ པ་ དང༌། འདུལ་ བ་ ལུང་།
མངོན་པ་སྡེ་བདུན་ལྟ་བུའོ། ། སྔགས་ཀྱི་བསླབ་པ་གསུམ་གང་རུང་
བརྗོད་བྱའི་གཙོ་བོར་བྱས་ནས་སྟོན་པའི་ལེགས་བཤད་སྔགས་ཀྱི་སྡེ་
སྣོད་ཀྱི་མཚན་ཉིད། དབྱེ་ན་གསུམ་ཡོད། སྔགས་ཀྱི་ལྷག་པ་ཚུལ་
ཁྲི མས་ཀྱི་བསླབ་པ་གཙོ་བོར་སྟོན་པའི་ལེགས་བཤད། སྔགས་ཀྱི་
འདུལ་བའི་མཚན་ཉིད། སྔགས་ཀྱི་ལྷག་པ་ཏིང་ངེ་འཛིན་གྱི་བསླབ་
པ་གཙོ་བོར་སྟོན་པའི་ལེགས་བཤད། སྔགས་ཀྱི་མདོ་སྡེའི་སྡེ་སྣོད་ཀྱི་
མཚན་ཉིད། སྔགས་ཀྱི་ཤེས་རབ་ཀྱི་བསླབ་ པ་ གཙོ་བོ་ སྟོན་ པའི་
ལེགས་ བཤད། སྔགས་ ཀྱི་ མངོན་ པའི་ སྡེ་ སྣོད་ ཀྱི་ མཚན་ ཉིད།
བརྗོད་བྱ་དོན་གྱི་རྒྱུད་ལ་དབྱེ་ན། སྔགས་གྱི་ལམ་གྱི་བྱེད་པ་འཇུག་པ་
གཞིའི་རྒྱུད་དང་། སྦྱོང་བྱེད་ལམ་གྱི་རྒྱུད་དང༌། སྦྱངས་པ་འབྲས་
ཡཁ 170 -



- · སྲོལ་རྒྱུན་རིག་པའི་གཟི་འོད། • ཡ-
-
བུའི་རྒྱུད་གསུམ་ཡོད། བརྗོད་བྱེད་གཞུང་གི་རྒྱུད་ལ་དབྱེ་ན། བྱ་
རྒྱུད་དང་། སྤྱོད་རྒྱུད། རྣལ་འབྱོར་རྒྱུད། བླ་མེད་ཀྱི་རྒྱུད་བཞི་
ཡོད། གཉིས་པ་སྒྲ་བཤད་ནི། ཅིའི་ཕྱིར་སྡེ་སྣོད་ཅེས་བྱ་ཞེ་ན།
ལེགས་སྦྱར་གྱི་སྐད་ལ་པི་ཊ་ཀ་ཞེས་འབྱུང་ཞིང་། དེ་གང་བུ་དང་བྲེ་
བོ་ཆེ་བ་ལ་འཇུག་པའི་ཕྱིར། བྲེ་བོ་ཆེ་བའི་ནང་དུ་བྲེའུ་ཆུང་མང་པོ་
འདུས་པ་བཞིན་དུ། འདི་དག་གི་ནང་དུ་བརྗོད་བྱ་བསླབ་པ་མང་
པོ་འདུས་པས་དེ་སྐད་ཅེས་བརྗོད་དོ། །བྱེ་བྲག་སྡེ་སྣོད་སོ་སོའི་སྒྲ་
བཤད་ནི། མདོ་སྡེའི་སྐད་དོད་ལ། སུཏྲ་ཞེས་པའི་ངེས་ཚིག་ནི་
བཞི་སྟེ། གནས་སྨོས་པ་ནི། ཡུལ་དང་གང་ཟག་ལ་སོགས་པ་ཆོས་
འབྱུང་ བའི་ རྒྱུ་གླེང་གཞིའོ། ། མཚན་ཉིད་སྨོས་པ་ནི། གཞན་
དབང་ཡོངས་གྲུབ་ཀུན་བཏགས་པའི་མཚན་ཉིད་དེ། ངོ་བོ་ཉིད་
མེད་པ་གསུམ་སྟོན་པའོ་ ཆོས་སྨོས་པ་ནི། ཕུང་ཁམས་སྐྱེ་མཆེད་
ལ་སོགས་པ་སྟོན་པའོ། །དོན་སྨོས་པ་ནི། དགོངས་པའི་དོན་ཟབ་
མོ་སྟོན་པའོ། ། དེ་འདྲའི་ཚོགས་སུ་གྱུར་བས་ན་སྡེ་ཞེས་བྱའོ། །
མདོ་སྡེ་རྒྱན་ལས། གནས་རྣམས་དང་ནི་མཚན་ཉིད་དང་། །ཆོས་
དོན་སྨོས་ཕྱིར་མདོ་ཡིན་ནོ། ། ཞེས་སོ། ། མངོན་པའི་སྐད་དོད་ལ།
ཨབྷི་ཞེས་པའི་ངེས་ཚིག་ནི་བཞི་སྟེ། མངོན་དུ་གྱུར་བ་ནི། མྱ་ངན་
ལས་འདས་པའི་ལམ་ལ་མངོན་དུ་ཕྱོགས་པའི་ཕྱིར་རོ། ། ཡང་དང་
ཡང་དུ་སྟོན་པ་ནི་ཕུང་ཁམས་རྫས་ཡོད་བཏགས་ཡོད་ལ་སོགས་པ་སྒོ་
དུ་མ་ནས་ཡང་ཡང་སྟོན་པའོ། ། ཟིལ་གྱིས་གནོན་པ་ནི། འབེལ་
གཏམ་གྱིས་སྨྲ་བ་ངན་པ་ཚར་གཅོད་པའོ། །རྟོགས་པ་ནི། ཤེས་བྱ་
ཇི་སྙེད་པ་རྫས་བཏགས་སོགས་ཀྱི་ཁྱད་པར་རྟོགས་པའོ། ། མདོ་སྡེ་
རྒྱུན་ལས། མངོན་དུའི་ཕྱིར་དང་ཡང་ཡང་ཕྱིར། ། ཟིལ་གནོན་
- 171 -



- • དུས་རབས་ཀྱི་བསམ་གཞིགས། • --
རྟོགས་ཕྱིར་མངོན་པའི་ཆོས། ། ཞེས་སོ། ། འདུལ་བའི་སྐད་དོད་
ལ། བི་ན་ཡ་ཞེས་པའི་ངེས་ཚིག་ནི་བཞི་སྟེ། ལྟུང་བ་ནི། ལྟུང་
བའི་ངོ་བོ་སྟོན་པའོ། ། འབྱུང་བ་ནི། ལྟུང་བའི་རྒྱུ་སྟོན་པའོ། །
ལྡང་བ་ནི། ལྟུང་བའི་གཉེན་པོ་སྟོན་པའོ། །ངེས་པར་འབྱུང་བ་ནི།
ལྟུང་བ་མེད་པར་སྟོན་པའི་ཕྱིར་འདུལ་བ་ཅེས་བྱ་སྟེ། མདོ་སྡེ་རྒྱན་
ལས། ལྟུང་དང་འབྱུང་དང་ལྡང་བ་དང༌། །ངེས་པར་འབྱུང་དང་
གང་ཟག་དང༌། །བཅས་པ་དང་ནི་རབ་་དབྱེ་དང་། །རྣམ་པ་ངེས་
ཕྱིར་འདུལ་བ་ཉིད། །ཅེས་སོ། །གསུང་རབ་ཡན་ལག་བཅུ་གཉིས་
ནི། འགྲེལ་ཆེན་ལས། མདོ་སྡེ་དབྱངས་བསྙད་ལུང་བསྟན་དང་།
། ཚིག་བཅད་ཆེད་བརྗོད་རྟོགས་པ་བརྗོད། ། དེ་ལྟར་བྱུང་དང་གླེང་
གཞི་དང༌། ། ཤིན་ཏུ་རྒྱས་པ་སྐྱེས་རབས་བཅས། ། གཏན་ལ་ཕབ་
རྨད་བྱུང་ཆོས་ཏེ། །དེ་ལྟར་ཡན་ལག་བཅུ་གཉིས་གསུངས། །ཞེས་
གསུངས་ ཤིང་། དེ་ ཡང་ བསྡུ་ ན། སྡེ་ སྣོད་ གསུམ་ དུ་ འདུ་ སྟེ།
དང་པོ་ལྔ་བོ་དེ་ཐེག་དམན་གྱི་མདོ་སྡེའི་སྡེ་སྣོད་དུ་འདུ། རྟོགས་
བརྗོད། དེ་ལྟར་བྱུང་བ། གླེང་གཞི། སྐྱེས་རབས་བཞི་ནི་་་་་
འདུལ་བའི་སྡེ་སྣོད་དང་། རྨད་དུ་བྱུང་བ། ཤིན་ཏུ་རྒྱས་པ་གཉིས་
ནི་ཐེག་ཆེན་གྱི་སྡེ་སྣོད་དང་གཏན་ལ་ཕབ་པ་ནི་གཉིས་ཀའི་མངོན་
པའི་སྡེ་སྣོད་དུ་འདུ་བའི་ཕྱིར། མདོ་སྡེ་ཁ་ཅིག་ཏུ་གསུང་རབ་ཡན་
ལག་དགུ་ཞེས་བྱུང་བ་ནི་ གཙོ་བོ་ གླེང་གཞིའི་ སྡེ་དང༌། འཁོར་་་་
རྟོགས་བརྗོད་དང༌། དེ་ལྟར་བྱུང་བ། སྐྱེས་ རབས་ཀྱི་སྡེ་དང་
བཅས་ པ་ གཙོ་བོ་གཞི་ གཅིག་ ཏུ་འདྲེན་པ་ཡིན་ཏེ། དེ་ལྟར་ལང་
གཤེགས་ཀྱི་འགྲེལ་བར་བཤད་ པའི་ཕྱིར། དབྱངས་ ཀྱིས་བསྙད་་་་
པའི་སྡེ་ནི། མདོ་སྡེ་དེ་ཉིད་ལ་བར་དང་མཐའ་མ་དག་ཏུ་ཚིགས་སུ་
– 172 མས་



- • སྲོལ་རྒྱུན་རིག་པའི་གཟི་འོད། · -
བཅད་པའི་དབྱངས་ སུ་ བསྙད་པའམ། ད་དུང་བརྟག་པར་བྱ་བ་
གཞན་ཡོང་བས་ དྲང་བའི་དོན་དུ་གསུང་བའི་མདོ་སྡེ་གང་ཡིན་པ་
རྣམས་སོ། ། ལུང་དུ་བསྟན་པའི་སྡེ་ནི། ཉན་ཐོས་དང་བྱང་ཆུབ་
སེམས་དཔའ་ལ་ སོགས་ པ་ སྔོན་བྱུང་ བ་ཤི་ བའི་དུས་བྱས་ པ་དང་་་་
འབྱུང་བར་འགྱུར་བ་ལ་སོགས་པ་རྣམས་ལུང་སྟོན་པར་མཛད་པའམ།
དགོངས་པ་རྣམ་པར་ཕྱེ་ནས་ལུང་སྟོན་པར་བྱེད་པ་ངེས་པའི་དོན་གྱི་
མདོ་སྡེ་གང་ཡིན་པ་རྣམས་སོ། །ཚིགས་སུ་བཅད་པའི་སྡེ་ནི། ལུང་
གང་དག་ཚིག་རྐང་གཉིས་པ་ནས་བརྩམས་ཏེ་རྐང་བ་དྲུག་པའི་བར་
དུ་ཚིགས་སུ་བཅད་པར་བསྡེབས་ནས་གསུངས་པ་གང་ཡིན་པ་རྣམས་
སོ། ། ཆེད་དུ་བརྗོད་པའི་སྡེ་ནི། གང་ཟག་གཞན་གྱིས་ཞུ་བ་ལ་མ་
ལྟོས་བར་བཅོམ་ལྡན་འདས་ཀྱིས་བསྟན་པ་ཡུན་རིང་དུ་གནས་པར་བྱ་
བ་ཁོ་ནའི་ཕྱིར་ཡི་ རང་ བའི་ཚུལ་གྱིས་གསུངས་པ་སྟེ། དཔེར་ན།
མདོ་ལས་བཅོམ་ལྡན་འདས་ནང་དུ་ཡང་དག་འཇོག་ལས་བཞེངས་ཏེ་
གདན་ལ་བཞུགས་ནས་དགེ་སློང་གི་དགེ་འདུན་རྣམས་ལ་ཆེད་དུ་
བརྗོད་པ་འདི་ཆེད་དུ་བརྗོད་དོ་ཞེས་པ་ལྟ་བུ་སྟེ། རྣམ་བཤད་རིག་
པ་ལས། གང་ཟག་གི་ཆེད་དུ་གསུངས་པ་མ་ཡིན་གྱི། ། བསྟན་པ་
གནས་པར་བྱ་བ་འགའ་ཞིག་གི་ཕྱིར་གསུངས་པ་གང་ཡིན་པ་སྟེ་ཞེས་
གསུངས་སོ། །གླེང་གཞིའི་སྡེ་ནི། གང་ཟག་འགའ་ཞིག་གི་ཆེད་དུ་
གསུངས་པ་དང་བཅས་པའི་བསླབ་པ་བརྗོད་པ་རྣམས་ཡིན་ཏེ། སྒྲ་
སྦྱོར་བམ་པོ་གཉིས་ལས། མདོ་སྡེ་དང་འདུལ་བ་ལ་སོགས་པ་ཐོག་
མ་ཅི་ལས་གླེང་སྟེ་བཤད་པ་དང་། གཞི་འདི་དང་སྐབས་འདི་བྱུང་
བ་འདིའི་ཚེ་བསླབ་པ་བཅས་པ་ལྟ་བུ་ལ་བྱ་སྟེ་གླེང་གཞིའི་སྡེ་ཞེས་བྱ་
ཞེས་སོ། ། རྟོགས་པ་བརྗོད་པའི་སྡེ་ནི། ཆོས་ཉན་པ་རྣམས་ཀྱིས་
– 173 -
ད



-- • དུས་རབས་ཀྱི་བསམ་གཞིགས། · མ་
དོན་གོ་ཞིང་ལེགས་པར་རྟོགས་པར་བྱ་བའི་ཕྱིར་སྔོན་བྱུང་བ་གཞན་
ལས་བརྩམས་པའི་དཔེ་དང་བཅས་ནས་སྟོན་པ་གང་ཡིན་པ་རྣམས་སོ།
། དེ་ལྟ་བུ་བྱུང་བའི་སྡེ་ནི། སྔོན་རབས་ཀྱི་གཏམ་རྒྱུད་གསུངས་པ་
རྣམས་སོ། ། སྐྱེས་པའི་རབས་ཀྱི་སྡེ་ནི། བཅོམ་ལྡན་འདས་ཀྱིས་
སྔོན་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་གང་དང་གང་ དུ་
སྐྱེས་པ་དང༌། དཀའ་ཐུབ་ཅི་དང་ཅི་མཛད་རྣམས་ལེགས་པར་སྟོན་
པ་རྣམས་སོ། ། ཤིན་ཏུ་རྒྱས་པའི་སྡེ་ནི། ཐེག་པ་ཆེན་པོའི་བྱང་
ཆུབ་སེམས་དཔའི་སྡེ་སྣོད་ཀྱི་ས་དང་ཕ་རོལ་ཏུ་ཕྱིན་པ་ལ་སོགས་པ་
ཤིན་ཏུ་རྒྱ་ཆེ་བ་དང་རྒྱས་པ་ཟབ་པའི་རྣམ་པར་སྟོན་པ་རྣམས་སོ། །
རྨད་དུ་བྱུང་བའི་སྡེ་ནི། ཆོས་ཐམས་ཅད་རང་སྤྱིའི་མཚན་ཉིད་ཀྱིས་
གཏན་ལ་འབེབས་པའི་སྒོ་ནས་མདོ་སྡེ་ལ་སོགས་པའི་དོན་ཡང་དག་
པར་བསྟན་པ་རྣམས་སོ། །
གསུམ་པ། སྡེ་སྣོད་གསུམ་འཇོག་པའི་རྒྱུ་མཚན་ནི། ཨརྱ་མེ་ཏིས་
མཛད་ པའི་ སུ་ ཏྲ་ཨཱ་ལཾ་ཀཱ་ར་ལས། སྡེ་སྣོད་དག་ནི་གསུམ་མམ་
གཉིས་ཀྱང་རུང༌། ། བསྡུས་པའི་ཕྱིར་ན་རྒྱུ་ནི་དགུར་འདོད་དོ། །
ཞེས་སྤང་བྱ་ལ་བལྟོས་པའི་ རྒྱུ་མཚན་གསུམ་དང་། བསླབ་པ་ལ་
བལྟོས་ པའི་ རྒྱུ་མཚན་གསུམ། ཤེས་བྱ་ལ་བལྟོས་པའི་རྒྱུ་མཚན་་
གསུམ་སྟེ་དགུ་ཡོད། དེའི་དང་པོ་གསུམ་ནི་ཐེ་ཚོམ་ཉེ་བའི་ཉོན་
མོངས་པ་དང་གཅིག མཐའ་གཉིས་ལ་ སྦྱོར་ བའི་ ཉེ་བའི་ཉོན་་་་
མོངས་པ་དང་གཉིས། རང་གི་ལྟ་བ་མཆོག་ཏུ་འཛིན་པའི་ཉེ་བའི་
ཉོན་མོངས་པ་དང་གསུམ་གྱི་གཉེན་པོར་རིམ་པ་བཞིན། དང་པོའི་
གཉེན་པོར་མདོ་སྡེའི་སྡེ་སྣོད། གཉིས་པའི་གཉེན་པོར་འདུལ་བའི་
སྡེ་སྣོད། གསུམ་པའི་གཉེན་པོར་མངོན་པའི་སྡེ་སྣོད་གསུངས་པའི་
ཡ-- 174 -



- • སྲོལ་རྒྱུན་རིག་པའི་གཟི་འོད། · -
ཕྱིར། །
དང་པོ། མདོ་སྡེའི་སྡེ་སྣོད་ཀྱི་སྐབས་སུ། ཕུང་བོ་དང་། ཁམས་
དང༌། སྐྱེ་མཆེད་དང་། རྟེན་འབྲེལ་དང་། བདེན་པ་བཞི་དང་།
ཕ་རོལ་ཏུ་ཕྱིན་པ་ལ་སོགས་གཙོ་བོ་ཏིང་ངེ་འཛིན་གྱི་བསླབ་པའི་སྐོར་
ལེགས་པར་གཏན་ལ་ཕབས་ཏེ། རང་དང་སྤྱིའི་མཚན་ཉིད་ཀྱི་ཤེས་
བྱ་དེ་དག་ལ་མཐའ་གཉིས་སུ་དོགས་པའི་ཐེ་ཚོམ་སེལ་བར་བྱེད་པས་
མདོ་སྡེའི་ སྡེ་ སྣོད་དེ་ཐེ་ཚོམ་ཉེ་བའི་ཉོན་མོངས་ཀྱི་གཉེན་པོར་་་་་་
གསུངས། གཉིས་པ། འདུལ་ བའི་ སྡེ་ སྣོད་ཀྱི་སྐབས་སུ། མི་
ཚངས་སྤྱོད་པ་སོགས་དང་། ཟས་གོས་གནས་མལ་བཟང་བོ་སོགས་
ཕྱི་དང་ནང་གི་འདོད་པ་ལ་ཆགས་པ་སོགས་ཁ་ན་མ་མཐོ་བའི་ཉེས་
སྐྱོན་ཐམས་ཅད་ལ་འཇུག་པ་བཀག་པས་འདོད་པ་བསོད་སྙོམས་ཀྱི་
མཐའ་དང༌། ཡང་ངེས་འབྱུང་གི་ཚུལ་ཁྲི མས་རྣམ་པར་དག་པ་དང་
ལྡན་ཞིང་རྙེད་པ་སོགས་དཀའ་ཚེགས་དང་འབད་རྩོལ་གྱིས་བསྒྲུབ་མི་
དགོས་ པ་ དང༌། དེ་ལ་ལོངས་སྤྱོད་པའི་ཚེ་ཆགས་ཞེན་དྲག་པོ་་་
འགོག་ནུས་པའི་གཉེན་པོ་དང་ལྡན་པ་རྣམས་ལ་གོས་དང་། ཁ་
ཟས་དང༌། ཁང་བ་སོགས་ཤིན་ཏུ་བཟང་བོར་ཡང་ལོངས་སུ་སྤྱོད་
པར་ གནང༌བས་ན། བདག་ཉིད་ངལ་ཞིང་དུབ་པ་ལ་སྦྱོར་བའི་
མཐའ་སྟེ་འདོད་པ་བསོད་སྙོམས་ཀྱི་མཐའ་དང༌། ངལ་ཞིང་དུབ་
པའི་མཐའ་གཉིས་ཀྱི་གཉེན་པོ་བསྟན་པས་འདུལ་བའི་སྡེ་སྣོད་དེ་སྤྱོད་
ཕྱོགས་ཀྱི་མཐའ་གཉིས་ལ་སྦྱོར་བའི་ཉེ་བའི་ཉོན་མོངས་པའི་གཉེན་
པོར་གསུངས་ལ། དེའི་དོན་དྲིལ་ན། ཟས་གོས་གནས་མལ་་་
བཟང་བོ་ལ་ལོངས་སུ་སྤྱད་ཅིང་ཆགས་པ་དང༌། ང་རྒྱལ། རྒྱགས་
པ་སོགས་ཉོན་མོངས་པ་མི་སྐྱེད་ན་ཁ་ན་མ་མཐོ་བ་མེད་པར་སྤྱོད་པ་
-- 175 -
]



- • དུས་རབས་ཀྱི་བསམ་གཞིགས། ·ཁ་
ཡིན་པས་སངས་རྒྱས་ཀྱི་གནང་བ་ཡིན་ལ། གལ་ཏེ་ཟས་ངན་ངོན་
དང་གོས་ཕྱག་དར་ཁྲོད་པ་ལྟ་བུ་ལ་ལོངས་སྤྱོད་ཀྱང་། དེ་ལ་ཆགས་
པ་སོགས་འཕེལ་ན་ཁ་ན་མ་མཐོ་བ་དང་བཅས་པར་སྤྱོད་པ་ཡིན་པས་
དེ་ལྟ་བུ་སངས་རྒྱས་ཀྱིས་གནང་བ་མེད་པས་གནང་བཀག་གི་གཙོ་བོ་
འདོད་ཆགས་སོགས་ནང་གི་ཉོན་མོངས་འཕེལ་མི་འཕེལ་ཙམ་ལས་
ཕྱིའི་དངོས་པོ་གཙོ་ཆེ་བ་མ་ཡིན། གསུམ་པ། མངོན་པའི་སྡེ་སྣོད་
ཀྱི་སྐབས་སུ། ཆོས་རྣམས་ཀྱི་རང་གི་མཚན་ཉིད་དང་། མི་རྟག་པ་
དང༌། སྡུག་ བསྔལ་དང་། བདག་མེད་ སོགས་ སྤྱིའི་མཚན་ཉིད་
ཕྱིན་ཅི་མ་ལོག་པར་གསལ་བར་གཏན་ལ་ཕབ་པ་དེ་ལ་ཐོས་བསམ་
གྱིས་ཞུགས་ན་གཙང་བདེ་རྟག་བདག་ཏུ་འཛིན་པའི་ལྟ་བ་ཕྱིན་ཅི་
ལོག་དང་དེའི་ཀུན་ནས་བསླངས་པའི་ཚུལ་ཁྲི མས་དང་བརྟུལ་ཞུགས་
ངན་པ་ལ་བཟང་བོར་འཛིན་པས་ཉོན་མོངས་རྣམས་རང་ཤུགས་ཀྱིས་
ཞི་བར་འགྱུར་བའི་རྒྱུ་མཚན་གྱིས་མངོན་པའི་སྡེ་སྣོད་དེ་རང་གི་ལྟ་བ་
མཆོག་ཏུ་འཛིན་པའི་གཉེན་པོར་བཤད། རྒྱུ་མཚན་བར་བ་གསུམ་
ནི། བསླབ་གསུམ་བརྗོད་བྱར་བྱས་པའི་ཆ་ནས་མདོ་སྡེའི་སྡེ་སྣོད།
ཚུལ་ཁྲིམས་དང་ཏིང་འཛིན་གྱི་བསླབ་པ་གཉིས་བསྒྲུབ་པའི་ཕྱིར་དུ་
འདུལ་ བའི་ སྡེ་སྣོད། ཤེས་ རབ་ཀྱི་བསླབ་ པ་ བསྒྲུབ་ པའི་ ཕྱིར་ དུ་
མངོན་པའི་སྡེ་སྣོད་དེ། རྒྱུ་མཚན་དེ་གསུམ་ལ་བརྟེན་ནས་སྡེ་སྣོད་
གསུམ་བཞག་པའི་ཕྱིར། དང་པོ། མདོ་སྡེའི་སྡེ་སྣོད་ཀྱིས་བསླབ་
པ་གསུམ་བརྗོད་བྱར་བྱེད་ཚུལ་ནི། དེས་ཐེག་དམན་གྱི་ཚུལ་ཁྲིམས་
ཀྱི་དབང་དུ་བྱས་ནས་ སོ་སོར་ཐར་བའི་ སྡོམ་པས་རྒྱུད་བསྡམས་པ་
དང་། སྤྱོད་ཡུལ་དང་ཆོ་ག་ཡོངས་སུ་དག་པ་དང་། ཁ་ན་མ་མཐོ་
བ་ཕྲ་མོ་ཙམ་ལའང་འཇིགས་པར་བལྟ་བའི་ཚུལ་ཁྲིམས་དང༌། ཐེག་
ཁ 176



- • སྲོལ་རྒྱུན་རིག་པའི་གཟི་འོད། • ཡཁ
དམན་གྱི་དབང་དུ་བྱས་་ པའི་ བསམ་གཏན་གཟུགས་མེད་སྙོམས་་་་
འཇུག་གི་ཏིང་ངེ་འཛིན་དང་། ཐེག་དམན་གྱི་དབང་དུ་བྱས་པའི་
བདེན་བཞི་ཇི་ལྟ་ བ་བཞིན་དུ་ ཤེས་ པའི་ ལྷག་མཐོང་ཤེས་རབ་ཀྱི་་་
བསླབ་པ་རྣམས་དང༌། ཐེག་ཆེན་གྱི་དབང་དུ་བྱས་པའི་ཉེས་སྤྱོད་
སྡོམ་པ་ལ་སོགས་པའི་ཚུལ་ཁྲིམས་དང༌། ནམ་མཁའ་མཛོད་དང་
དཔའ་བར་འགྲོ་བ་ལ་ སོགས་ པའི་ཏིང་ངེ་འཛིན་གྱི་བསླབ་པ་དང་།
དོན་དམ་པའི་གནས་ལུགས་རྟོགས་པའི་རྣམ་པར་མི་རྟོག་པའི་ཡེ་ཤེས་
ཤེས་ རབ་ཀྱི་བསླབ་པ་ སྟེ་ ཐེག་ པ་གོང་འོག་གི་བསླབ་པ་གསུམ་ག་
བརྗོད་བྱར་བྱས་ཏེ་བཤད་པའི་ཕྱིར། གཉིས་པ། འདུལ་བའི་སྡེ་
སྣོད་ཀྱི་ཚུལ་ཁྲིམས་དང་ཏིང་ངེ་འཛིན་གྱི་བསླབ་པ་གཉིས་སྒྲུབ་ཚུལ་
ནི། དེས་བླང་དོར་འཇུག་ལྡོག་གི་གནས་ཕྱིན་ཅི་མ་ལོག་པར་སྟོན་
པའི་དངོས་སུ་ཚུལ་ཁྲིམས་དག་པར་བྱེད་ཅིང༌། དེ་ལྟར་ཚུལ་ཁྲིམས་
དག་ན་སེམས་ན་གདུང་བ་དང་འགྱོད་པ་མེད་པར་འགྱུར་ལ། དེ་
མེད་ན་ལུས་བག་ཡངས་པའམ་ཤིན་ཏུ་སྦྱངས་པ་ ཐོབ་ལ། དེ་ལ་
བརྟེན་ནས་སེམས་ཀྱི་དགའ་བདེ་འཕེལ་ཞིང་། དེའི་མཐུས་སེམས་
རྩེ་གཅིག་པར་འགྱུར་བས་ན་འདུལ་བའི་སྡེ་སྣོད་ཀྱི་ཚུལ་ཁྲིམས་དང་།
ཏིང༌ ངེ་ འཛིན་ གཉིས་ སྒྲུབ་ པར་ བྱེད་ པའི་ ཕྱིར། གསུམ་ པ།
མངོན་པའི་སྡེ་སྣོད་ཀྱིས་ཤེས་རབ་ཀྱི་བསླབ་པ་སྒྲུབ་ཚུལ་ནི། དེས་
ཆོས་ རྣམས་ ཀྱི་ མཚན་ཉིད་ལེགས་ པར་ ཕྱེ་ནས་ གཏན་ ལ་ ཕབ་པའི་
མཐུས། དེ་ལ་ཐོས་པ་བྱས་པས་ཆོས་རྣམས་ཀྱི་མཚན་ཉིད་མ་ནོར་
བ་རིག་པའི་ཤེས་རབ་སྐྱེད་པར་བྱེད་པས་ལྷག་པ་ཤེས་རབ་ཀྱི་བསླབ་
པ་སྒྲུབ་པར་བྱེད་ཅིང་མངོན་སུམ་དུ་འཐོབ་པར་བྱེད་པ་ཡིན་པའི་
ཕྱིར། རྒྱུ་མཚན་ཐ་མ་གསུམ་ནི། ཆོས་དང་དོན་བཤད་པའི་ཕྱིར་
– 177 -



ཡཡ： དུས་རབས་ཀྱི་བསམ་གཞིགས། • ཡག་
དུ་མདོ་སྡེ་དང་། ཆོས་དང་དོན་སྒྲུབ་པར་བྱེད་པའི་ཆ་ནས་འདུལ་
བ། ཆོས་དང་དོན་འབྲེལ་བའི་གཏམ་ལ་མཁས་པར་བྱེད་པའི་ཕྱིར་
མངོན་ པ་ སྟེ། དང་པོ། མདོ་ སྡེའི་ ཆོས་དང་དོན་བྱེད་ཚུལ་ནི།
མིང་ཚིག་ཡི་གེའི་ཆོས་དང་། དེའི་བརྗོད་བྱ་ཕུང་ཁམས་སྐྱེ་མཆེད་
ལ་སོགས་པའི་དོན། ཡང་ན། ཕུང་ཁམས་ལ་སོགས་ པའི་ཆོས་
དང་། དགོངས་ ལྡེམ་ དགོངས་ བརྒྱད་ ཀྱི་ དོན་ དང་། ཡང་ ན།
མཐོ་རིས་ཐོབ་པར་བྱེད་པའི་ལམ་དགེ་བ་བཅུའི་ཆོས་དང་། ངེས་
ལེགས་ཀྱི་ཡོན་ཏན་ཐོབ་པར་བྱེད་པའི་ལམ་བྱང་ཕྱོགས་སོ་བདུན་གྱི་
དོན་རྣམས་རྒྱས་པར་འཆད་པའི་སྒོ་ནས་ཚིག་དོན་ལ་འབྱོར་བར་བྱེད།
གཉིས་ པ། འདུལ་ བའི་ སྡེ་ སྣོད་ ཀྱི་ ཆོས་ དང་ དོན་ སྒྲུབ་ ཚུལ་ ནི།
ཚུལ་ཁྲི མས་རྣམ་པར་དག་པ་ལ་སྦྱོར་བ་དང་། མི་གཙང་བ་སྒོམ་པ་
ལ་སོགས་པ་བསྟན་པའི་སྒོ་ནས་ཉོན་མོངས་པ་འདུལ་ཞིང་དེའི་མཐུ་
ལས་ སྔར་སྨོས་ པའི་ཆོས་དང་དོན་རྣམས་ ཤེས་ པ་དང༌། རྒྱུད་ལ་
མངོན་དུ་གྱུར་བའི་སྒོ་ནས་རྟོགས་པར་འགྱུར་བས་ན་ཆོས་དང་དོན་
སྒྲུབ་པར་བྱེད། གསུམ་པ། མངོན་པའི་སྡེ་སྣོད་ཀྱིས་ཆོས་དང་
དོན་འབྲེལ་བའི་གཏམ་ལ་མཁས་པར་འགྱུར་བ་ཡིན། དེ་འདྲ་བའི་
རྒྱུ་མཚན་དགུའི་སྒོ་ནས་ཐེག་པ་གསུམ་གྱི་ཉམས་ལེན་ཐབས་ཤེས་ཀྱི་
གནད་སྟོན་པའི་རྒྱལ་བའི་གསུང་རབ་ཐམས་ཅད་སྡེ་སྣོད་གསུམ་དུ་
བསྡུས་པ་ཡིན། སྡེ་སྣོད་གསུམ་གྱི་བརྗོད་བྱ་ཐམས་ཅད་ཚུར་བསྡུས་
ན་ལྷག་པ་ཚུལ་ཁྲིམས་ཀྱི་བསླབ་པ་དང་། ཏིང་ངེ་འཛིན་གྱི་བསླབ་
པ་དང༌། ཤེས་རབ་ཀྱི་བསླབ་པ་གསུམ་གྱི་ཉམས་ལེན་དངོས་དང་
ཡན་ལག་ ཅི་ རིགས་ པར་འདུ་ཞིང་། དེ་ཡང་ སངས་ རྒྱས་ ཀྱིས་་་་
གསུངས་པའི་ཚུལ་ཁྲིམས་ཀྱིས་དངོས་བརྒྱུད་གཉིས་ ཀ་ནས་ རང་་་་་
ཡ-- 178



- • སྲོལ་རྒྱུན་རིག་པའི་གཟི་འོད། • --
གཞན་ཐམས་ཅད་ལ་ ཕན་པར་འགྱུར་བས་ལྷག་ཅིང་། བསྟན་པ་
འདི་ལས་གཞན་མུ་སྟེགས་པ་སོགས་ཀྱིས་མེ་ལྔ་བསྟེན་པ་ལ་ སོགས་
པའི་དཀའ་ཐུབ་དང༌། ཚུལ་ཁྲིམས་ཀྱིས་ནི་དངོས་དང་བརྒྱུད་ནས་
རང་དང་གཞན་གདུང་པར་འགྱུར་བས་དམན་ལ། དེ་བཞིན་དུ་
སངས་རྒྱས་ཀྱིས་གསུངས་པའི་ཏིང་ངེ་འཛིན་ནི་ཉོན་མོངས་པ་དང་།
རྣམ་རྟོག་གི་གཉེན་པོར་འགྲོ་བས་མཐོང་བའི་ཆོས་ལ་བདེ་བ་ཙམ་དུ་
མ་ ཟད་ ཚེ་ རབས་ གཞན་ དང་ གཞན་ དུའང་ བདེ་ བར་ བྱེད་ ཅིང༌།
ཐར་ བའི་བདེ་བ་ཡང་འ ཐོབ་པར་བྱེད་པས་ལྷག་ལ། ཕྱི་རོལ་ བ་
སོགས་ཀྱི་ཏིང་ངེ་འཛིན་ནི་སེམས་ཕྱི་རོལ་དུ་གཡེང་བ་ལས་ལྡོག་པ་
དང་། མཐོང་བའི་ཆོས་ལ་བདེ་བར་གནས་པ་དང་། འབྲས་བུ་ཅི་
ཙམ་བཟང་ཡང་གཟུགས་དང་གཟུགས་མེད་ཀྱི་ལྷའི་གནས་སུ་སྐྱེ་བར་
བྱེད་ནུས་པ་ཙམ་ལས་མེད་ཅིང༌། ཉོན་མོངས་དང་རྣམ་རྟོག་གི་
གཉེན་པོར་མི་འགྲོ་བས་དམན་པ་དང༌། སངས་རྒྱས་ཀྱི་གསུང་རབ་
ནས་ བཤད་ པའི་ ཤེས་ རབ་ཀྱིས་ནི་དངོས་ སམ་བརྒྱུད་པས་བདག་་་
གཉིས་སུ་འཛིན་པའི་སྒྲིབ་པ་མཐའ་དག་སེལ་བར་བྱེད་ནུས་པས་ལྷག་
ལ། ཕྱི་རོལ་བ་སོགས་ཀྱིས་བཤད་པའི་ཤེས་རབ་ཀྱིས་གནས་ལུགས་
མཐོང་བའི་སྒོ་ནས་འཁོར་བའི་རྩ་བ་གཅོད་མི་ནུས་པས་དམན་པ་སྟེ།
རྒྱུ་མཚན་དེ་དག་ལ་བརྟེན་ནས་སངས་རྒྱས་ཀྱིས་གསུངས་པའི་ཚུལ་
ཁྲི མས་དང༌། ཏིང་ངེ་འཛིན་དང་། ཤེས་རབ་ནི་གཞན་ལས་ལྷག་
པ་ཡིན་པས་བསླབ་གསུམ་ཞེས་ཟེར་བ་ཡིན་ནོ། །
– 179 —་



• དུས་རབས་ཀྱི་བསམ་གཞིགས། · མ་
རིག་གཞུང་ཀུན་གྱི་རྩེ་མོ་ནང་བའི་བསྟན། ། །
ཟབ་མོ་རྟེན་འབྱུང་གཞན་ཕན་འོད་སྟོང་ཅན། །
འགྲོ་ཀུན་སྙིང་ལ་བདེ་དགའི་དཔལ་སྟེར་བ། །
གླིང་བཞིའི་འཇིག་རྟེན་ཁྱོན་ན་གཏེར་དུ་སྦྲུམ། །
གཟུར་གནས་བློ་ལྡན་དོན་གཉེར་ལྷུན་གྲུབ་ཏུ། ། །
རྫོགས་པ་དུས་ཀྱི་བློ་གསལ་འགའ་དང་འགར། །
ཕན་སྙམ་བསྲེལ་ཏེ་ལག་སོར་བསྐྱོད་པའི་རིས། །
ཀུན་གྱི་གཟིགས་མོར་ཕུལ་ལ་འགལ་བ་ཅི། །
རྒུན་འཇམ་དབྱངས་ཆོས་འཕེལ་ལགས་ཀྱི་དཔྱད་རྩོམ་འདིའི་འགན་
ལེན་མཁན་གུས་སློབ་པ་དགེ་འདུན་ལྷུན་འགྲུབ་པོ། །
ཨ 18
ཁཡ



-- • སྲོལ་རྒྱུན་རིག་པའི་གཟི་འོད། · –
9 །གནའ་རབས་བོད་ཀྱི་ཡིག་ཐོག་གི་
རྒྱལ་ཁབ་དང་རྒྱལ་ཁམས་ཞེས་པའི་
མིང་གི་འཇུག་གཞི་ལ་དཔྱད་པ་
གཟུར་གནས་མཆོད་པའི་
མེ་ཏོག
རྔོག་རྒྱུད་འཇམ་དབྱངས་འཕྲིན་ལས།
འཇིག་རྟེན་མི་ཆོས་སློབ་པའི་དགེ་རྒན་དང་། །
དམ་པའི་ལྷ་ཆོས་སྟོན་པའི་སློབ་དཔོན་སོགས། །
གང་ལ་གང་འདུལ་བཤེས་གཉེན་ཚུལ་སྟོན་པའི། །
མཚུངས་མེད་བླ་མ་རྣམས་ལ་ཕྱག་བགྱིད་དོ། །
གསོག་གསོག་ངལ་བ་སྟེན་པའི་ཟོང་ཐོགས་པ། །
ཕྱི་ཕྱིར་མཐོ་བར་སྙེག་པའི་དཔོན་པོའི་རིགས། །
མ་ཡིན་ལེགས་བཤད་མཚར་དུ་འཛིན་བྱེད་པའི། །
གཟུར་གནས་མ་ཆོད་པའི་མེ་ཏོག་འདི་ན་བསྟར། །
དེ་ལ་འདིར་རང་རེའི་གངས་ཅན་པ་རྣམས་ཀྱི་སྔོན་རབས་ཀྱི་ལོ་རྒྱུས་
དང་། དེབ་ཐེར། ཆོས་འབྱུང༌། གདན་རབས། རྣམ་ཐར།
གཞུང་ཡིག ཁྲིམས་ཡིག བཅའ་ཡིག ཆབ་ཤོག དཀར་
ཆག་སོགས་ཀྱི་ཐོག་ཏུ་བཀོད་པའི་རྒྱལ་ཁབ་དང་རྒྱལ་ཁམས་ཞེས་པའི་
མིང་གི་འཇུག་ཡུལ་དེ། དེང་སང་གི་ངོས་འཛིན་དང་གཏན་ནས་མི་
གཅིག་པར་བརྟེན། གནའི་བོད་ཀྱི་ཡིག་ཐོག་གི་རྒྱལ་ཁབ་དང་རྒྱལ་
ཡ 181 ས་



-
དུས་རབས་ཀྱི་བསམ་གཞིགས།
-
7]
ཁམས་ཞེས་པའི་མིང་གི་འཇུག་ཡུལ་དེ་ངོས་བཟུང་ནས་ཅུང་ཟད་ཅིག་
དཔྱད་པར་བྱའོ། ། དེ་ཡང་ཐོག་མར་སྔོན་བོད་ཀྱི་ཡིག་ཐོག་གི་རྒྱལ་
ཁབ་ དང་ རྒྱལ་ ཁམས་ ཞེས་ པའི་ མིང་ གི་ འཇུག་ ཡུལ་ བཤད་ པ་ ལ།
ཐོག་ མར་ གནའི་ རྒྱལ་ ཁབ་ ཅེས་ པའི་ འཇུག་ ཡུལ་ བཤད་ པ་ དང༌།
རྒྱལ་ཁམས་ཞེས་པའི་ འཇུག་ ཡུལ་བཤད་པ། མཇུག་བསྡུ་བའི་
གཏམ་དང་གསུམ་མོ། །
དང་པོ། གནའི་བོད་ཡིག་གི་རྒྱལ་ཁབ་ཅེས་པའི་
མིང་གི་འཇུག་ཡུལ་ལ་བཤད་པ།
དེ་ཡང་ཐོག་མར་འཇིག་རྟེན་གྱི་ཁམས་འདིར་རྒྱལ་བོ་ཞེས་ པའི་ ཐ་
སྙད་འདི་དང་ཐོག་ཇི་ལྟར་བྱུང་བའི་རྗེས་སུ་ད་བཟོད་རྒྱལ་ཁབ་ཅེས་
པའི་ཐ་སྙད་འདི་གྲུབ་པ་ཡིན་ལ། འོ་ན། ཐོག་མར་རྒྱལ་བོ་ཞེས་
པའི་ཐ་སྙད་འདི་ཇི་ལྟར་གྲུབ་པ་ཡིན་ཞེ་ན། འཇིག་རྟེན་གྱི་ཁམས་
འདིར་མིའི་འགྲོ་བ་བྱུང་ནས་ཡུན་རིང་བོ་ཞིག་ལ་དཔོན་དང་འབངས་
ཀྱི་ཐ་སྙད་མེད་ཅིང་ཞིང་ལས་ཐོན་རྫས་ལ་ཐུན་མོང་གིས་མཉམ་པོར་
ལོངས་སྤྱོད། དེ་ནས་ མི་ངན་རེ་ཟུང་གིས་ གསོག་འཇོག་དང་རྐུ་
འཕྲོག གསོད་རེས་བྱེད་པ་སོགས་རང་ཤུགས་ཀྱིས་བདེ་འཇགས་
མེད་པར་བཏང༌། དེར་བརྟེན། མི་ཚང་མས་གྲོས་བྱས་ནས་ཚང་
མའི་བློར་འབབ་པའི་མི་ཞིག་དཔོན་དུ་བསྐོས། དཔོན་དེའི་མི་ཚང་
མའི་དོན་དུ་བདེ་འཇགས་གཏོང་བ་དང་ཐོན་རྫས་བགོ་བཤའ་བྱེད་པ་
སོགས་ཀྱི་ལས་བྱ་དགོས་པས། ཁྱིམ་ཚང་ཚང་མས་དཔོན་དེར་བཅུ་
ཆ་དྲུག་གི་ཡོང་འབབ་སྤྲད་པས་གཞན་ལས་མང་བའམ་རྒྱལ་བར་གྱུར་
བས་རྒྱལ་བོ་ཞེས་གྲགས། སྤྱིར་རྒྱལ་བོ་ཐོག་མ་མང་བཀུར་རྒྱལ་བོ་
ཡིན་ཟེར། གང་ལྟར་དེ་ནས་རྒྱལ་བོ་ཞེས་པའི་ཐ་སྙད་འདི་བྱུང་བ་
- 182 -



ཁ • སྲོལ་རྒྱུན་རིག་པའི་གཟི་འོད།
-
ཡིན་ནོ། ། དེ་ལྟ་བུའི་རྒྱལ་བློན་བཙུན་མོ་དང་བཅས་པ་བཞུགས་
སའི་གནས་སམ་ཁྱིམ་ལ་རྒྱལ་བོའི་ཕོ་བྲང་ངམ་རྒྱལ་བོའི་ཁབ་ཅེས་བྱ།
ཁབ་ནི་སྐབས་འདིར་ཁྱིམ་གྱི་དོན་ཡིན་པས་ཚིག་བསྡུས་ནས་རྒྱལ་ཁབ་
ཅེས་བྱ་ཞིང༌། ཡང་རྒྱལ་བོ་གཅིག་གི་མངའ་ཞབས་སུ་གཏོགས་པའི་
ཆབ་འབངས་དེའི་ཡུལ་ཁམས་ས་ཁོངས་དང་བཅས་པ་གང་ཡིན་དེ་ལ་
དབང་བསྒྱུར་བའི་ཡུལ་དེ་ལ་རྒྱལ་ཁམས་ཟེར། འོན་ཀྱང་། ཚིག་
གྲོགས་ཀྱི་དབང་གིས་རྒྱལ་ཁམས་ཞེས་པ་སྐབས་འགར་ཡུལ་ཁམས་རེ་
ལ་འཇུག་པ་ཡོད་དེ། དཔེར་ན། དབུས་གཙང་རུ་བཞིའི་ཡུལ་
ཁམས་ལ་དབུས་གཙང་རུ་བཞིའི་རྒྱལ་ཁམས་ཟེར་བ་དང༌། མདོ་
ཁམས་སྨད་ཀྱི་ཡུལ་ཁམས་ལ་མདོ་ཁམས་སྨད་ཀྱི་རྒྱལ་ཁམས་ཟེར་བ་
ལྟ་བུ་ཡོད་མོད་ཀྱང༌། དེ་ནི་འཇུག་པ་ཆེས་ཤིན་ཏུ་ཁྱབ་ཆུང་བས་
ཞིབ་མོར་འོག་གི་ལུང་དང་རིགས་པ། དཔེ་སོགས་ཀྱི་སྟེང་ནས་ཤེས་
པར་འགྱུར་རོ། །དེས་ན་གང་ལྟར། གཙོ་བོ་རྒྱལ་ཁབ་ཅེས་པ་རྒྱལ་
བོའི་ཕོ་བྲང་ལ་འཇུག་པས་མཁས་བླུན་ སུས་ ཀྱང་བསྙོན་དུ་མེད་པ་
ཡིན་ཏེ། སྔོན་རྒྱལ་བ་པན་ཆེན་སོགས་ཀྱི་ཆབ་ཤོག་ལྟ་བུའི་ཐོག་
ནའང༌། ཕོ་བྲང་ཆེན་པོ་པོ་ཏ་ལ་ནས་ཕུལ། ཞེས་པར། རྒྱལ་ཁབ་
ཆེན་པོ་པོ་ཏ་ལ་ནས་ཕུལ། ཞེས་པ་དང་། ཕོ་བྲང་ལྟེ་བ་དམར་
པོའི་རི་ནས་སྤེལ། །ཞེས་པར། རྒྱལ་ཁབ་ལྟེ་བ་དམར་པོའི་རི་ནས་
སྤེལ། ། ཞེས་པ་དང༌། ཡང་། ལྷ་ལྡན་པོ་ཏ་ལ་ནས་བསྲིངས།
། ཞེས་པར། ལྷ་ལྡན་རྒྱལ་ཁབ་ཆེ་ནས་བསྲིངས། ། ཞེས་པ་ལྟ་བུ་
བཀོད་འདུག དེར་མ་ཟད་སྔོན་མདོ་སྨད་ཅོ་ནེ་དཔོན་པོའི་ཕོ་བྲང་
ཟེར་བ་ལའང་མིང་གི་རྣམ་གྲངས་གཞན་བཀོད་ནས་ ཅོ་ནེ་ཡོངས་
འདུའི་རྒྱལ་ཁབ་ཅེས་ཟེར་བ་དང༌། དེ་མིན་ཡིག་ཆ་གཞན་དུའང་
- 183 --



--- • དུས་རབས་ཀྱི་བསམ་གཞིགས། • ཡཕ
ལ
འཕྱོངས་ རྒྱས་ འཕྱིང་ བ་ སྟག་ རྩེའི་ ཕོ་ བྲང༌ ཞེས་ པ་ ཁ་ བསྒྱུར་ ཏེ།
འཕྱོགས་རྒྱས་འཁྱོང་བ་སྟག་རྩེའི་རྒྱལ་ཁབ་ཅེས་པ་ལྟ་བུ་སོགས་མང་
དུ་བཀོད་འདུག་པས་ན། སྔར་བོད་ཀྱི་ཡིག་ཐོག་གི་རྒྱལ་ཁབ་ཅེས་
པ་ ཕོ་བྲང་གི་མིང་ཡིན་པ་མངོན་སུམ་ དུ་ གྲུབ་ པས་ དེ་ ཡིན་ མིན་ ལ་
བསྙོན་དུ་མེད་དོ། ། དེར་མ་ཟད། སྔོན་ཆད་བོད་དང་མན་ཆིང་
གོང་མ་འབྲེལ་ཡོད་ཀྱི་ཡིག་ཆའི་ཐོག་ཏུའང་འདི་ལྟར་ཡོད་དེ། ཕོ་
བྲང་པེ་ཅིང་ཞེས་པར་རྒྱལ་ཁབ་པེ་ཅིང་དང་ཕོ་བྲང་དུ་ཆིབས་བསྒྱུར་
གནང་ཞེས་པར་རྒྱལ་ཁབ་དུ་ཆིབས་བསྒྱུར་གནང༌། ཕོ་བྲང་དུ་ཕྱག་
ཕབ་ཅེས་པར་རྒྱལ་ཁབ་ཏུ་ཕྱག་ཕབ། ཕོ་བྲང་དུ་ཕྱག་ལས་གནང་
ཞེས་པར་ རྒྱལ་ ཁབ་ ཏུ་ ཕྱག་ལས་གནང་། ཕོ་བྲང་དུ་ཞབས་ སོར་
འཁོད་ཅེས་པར་རྒྱལ་ཁབ་དུ་ཞབས་སོར་བཀོད། ཕོ་བྲང་ནས་བོད་
དུ་ ཞལ་ བསྒྱུར་ ཞེས་ པར། རྒྱལ་ ཁབ་ ནས་ བོད་ དུ་ ཞལ་ བསྒྱུར།
ངེད་ཕོ་བྲང་དུ་འབྱོར་བ་ནས་ཞེས་པར་ངེད་རྒྱལ་ཁབ་དུ་འབྱོར་བ་
ནས། ཞེས་པ་ལྟ་བུ་སོགས་སྔོན་རྒྱལ་བ་ཡབ་སྲས་ཀྱི་གཙོས་མདོ་
དབུས་གཙང་གསུམ་གྱི་མཁས་གྲུབ་རིམ་བྱོན་གྱི་རྣམ་ཐར་ཡི་གེ་ཆེན་
མོ་ རྣམས་ སུ་ དེ་ དག་ གདམ་ ངའམ་ རེས་ མོས་ སུ་ བྲིས་ འདུག་ པས།
སྔོན་ཆད་ཡི་གེ་དེ་འདྲ་ གཟིགས་མྱོང་བ་དག་གིས་མཁྱེན་པར་གྱུར་
ཅིང་། མ་གཟིགས་པ་རྣམས་ཀྱིས་དེ་དག་གཟིགས་པ་ཙམ་གྱིས་རྒྱལ་
ཁབ་ཅེས་པ་གོང་མའམ་རྒྱལ་བོ་དཔོན་པོ་སོགས་ཀྱི་ཕོ་བྲང་གི་མིང་
ཡིན་མིན་ཐུགས་ལ་ལྷང་ངེ་འབབ་པར་འགྱུར་རོ། ། ད་དུང་དེས་
ཀྱང་ཡིད་ངོར་མི་འཕྲོད་ པ་རྣམས་ཀྱིས་ལྷག་པར་མན་ཆིང་གོང་མ་
དང་འབྲེལ་བ་ཟབ་པའི་བོད་ཀྱི་བླ་ཆེན་རྒྱལ་བ་པན་ཆེན་དང་ལྕང་སྐྱ་
ཐུའུ་བཀྭན་སོགས་ཀྱི་རྣམ་ཐར་ལོ་རྒྱུས་སོགས་ལ་གཟིགས་ན་ནི་ངེས་
-- 184 ཡ
)



- • སྲོལ་རྒྱུན་རིག་པའི་གཟི་འོད། · -
འདྲོངས་ཐུབ་ངེས་ཡིན། འོན་ཀྱང་། སྤྱི་ལོ་ ༡༩༩༦ལོར་མཁས་
དབང་དགེ་འདུན་ཆོས་་ འཕེལ་ གྱིས་ བརྩམས་པའི་ 《བོད་ཆེན་པོའི་
སྲིད་ལུགས་དང་འབྲེལ་ བའི་ རྒྱལ་ རབས་དེབ་ཐར་དཀར་པོ》ལས།
བོད་ཀྱི་རྒྱལ་བོ་ཁྲི་སྲོང་ལྡེའུ་ བཙུན་ གྱི་ སྲིད་ཀྱི་ཆེ་བ་བརྗོད་སྐབས།
འདི་ལྟར་ གསུངས་ཡོད་དེ། མདོར་ན་དེ་ དུས་ གླིང་ཆེན་ཡོངས་་་
རྫོགས་འདི་ན་བོད་དང་མཉམ་པའི་རྒྱལ་ཁབ་སྟོབས་ཆེ་བ་སུ་ཡང་
མེད་པར་ཡོངས་སུ་གྲགས་ལ། ལྷག་པར་ཡང་རྗེ་ཁྲི་སྲོང་ལྡེ་བཙུན་
གྱི་སྐུ་དུས་ཙ་ན། མངའ་ཐང་དར་བའི་རྩེ་མོར་སོན་ཏེ། རྒྱལ་ཁབ་
ཀྱི་ས་ཁྱོན་ཀྱང་ཕལ་ཆེར་གླིང་ཧྲིལ་བོའི་སྟེང་དུ་རྒྱ་བསྐྱེད། ཅེས་པ་
དང༌། ཡང་དེ་ཉིད་ལས། དབུལ་ཕྱུག་ཐམས་ཅད་སེམས་གཅིག་
ཏུ་མཐུན་ཞིང༌། གཅིག་གྲོགས་གཅིག་གིས་བྱེད་པས་བོད་ཀྱི་རྒྱལ་
ཁབ་སྟོབས་ཤུགས་ཆེ་བའི་རྒྱུ་མཚན་ཡང་དེ་ཡིན། ཞེས་པའི་སྐབས་
ཀྱི་སྔ་ཕྱིའི་རྒྱལ་ཁབ་ཅེས་པ་དེང་སེང་གི་འབོད་ཚུལ་དང་བསྟུན་ཏེ།
རྒྱལ་ཁབ་ཅེས་པ་བཀོད་པ་ཡིན་གྱི་རྒྱལ་ཁམས་ཞེས་པ་ཐུགས་ཀྱིས་མ་
དགོངས་པ་ནི་མིན་ནོ། ། འོན་ཀྱང་། ཀྲུང་ཧྭ་མི་སེར་རྒྱལ་ཁབ་ཀྱི་
དུས་དཀྱིལ་ནས་བཟུང་རྒྱ་སྐད་ཀྱི་ཀོའོ་རྐྱ་( #/X) དང་བོད་སྐད་ཀྱི་
རྒྱལ་ཁབ་ཅེས་ཤན་སྦྱར་བྱས་ནས་གཏན་འཁེལ་ལྟ་བུར་བྱས་འདུག་པ་
དང་། ལྷག་པར་དེ་དུས་ཀྲུང་གོ་ཡང་སྤྱི་ཚོགས་རིང་ལུགས་ཀྱི་རྒྱལ་
ཁབ་གསར་བ་དབུ་བརྙེ ས་ལ་ཁད་དུ་གྱུར་པས་རྒྱལ་ཁམས་ཞེས་པའི་
ཚབ་ཏུ་རྒྱལ་ཁབ་ཞེས་པའི་ཐ་སྙད་འདི་བཀོལ་སྤྱོད་བྱེད་བཞིན་པའི་
སྒང་ཡིན་ པར་བརྟེན། རྩོམ་ པ་པོ་ དགེ་ཆོས་ཁོང་གིས་ ཀྱང་ རྒྱལ་
ཁམས་ཞེས་པའི་ཐ་སྙད་རྙིང་བ་འདི་མ་བཀོལ་བར་དེང་སང་གི་ཚིག་
གི་འགྲོས་ལྟར་རྒྱལ་ཁབ་ཅེས་པའི་ཐ་སྙད་འདི་ལོངས་སུ་སྤྱད་པ་མ་
- 185 ཡབ་



2H
ཡ • དུས་རབས་ཀྱི་བསམ་གཞིགས། • མཁ
གཏོགས་སྔར་བོད་ཀྱི་ཡིག་ཐོག་གི་རྒྱལ་ཁབ་ཅེས་པ་ཕོ་བྲང་གི་མིང་
ཡིན་ པ་ དེ་ ལས་ འགྱུར་ ལོག་ བྱུང༌ བ་ མིན་ཏེ། ཡང་ དེ་ ཉིད་ ལས།
རྒྱལ་བོ་གཅིག་གིས་མངའ་མཛད་པའི་མཐའ་དབུས་ཀྱི་ཡུལ་གྲུ་སྤྱིའི་
མིང་ལ་རྒྱལ་ཁམས་དང་། ནང་གསེས་ཀྱི་ཚལ་ཁ་སོ་སོའམ། བློན་
ཆེན་གཅིག་གིས་དབང་བའི་ས་རྣམས་ལ་བློན་ཁམས་བྱ་བའི་ཐ་སྙད་
ཀྱང་ རྒྱལ་ རབས་ རྙིང་ བ་ འགར་ སྣང༌། ཞེས་ གསུངས་ པ་ ལྟར།
སྔོན་གྱི་རྒྱལ་ཁམས་ཞེས་པ་དེང་གི་རྒྱལ་ཁབ་དང་དོན་གཅིག དེང་
གི་ཕོ་བྲང་ཞེས་པ་གནའ་ཡི་རྒྱལ་ཁབ་ཅེས་པ་དང་དོན་གཅིག་ཏུ་ཤེས་
པར་བྱ་དགོས་ཏེ། དེ་ཡང་དངུལ་ཆུ་དྷརྨ་བྷ་དྲས་མཛད་པའི་་་་
《མངོནབརྗོད་རྒྱ་མཚོའི་ཆུ་ཐིགས》ལས། གཡང་དྲུང་འཁྱིལ་བ་བ་
གམ་ ཅན། ། རྒྱལ་ཁབ་རྒྱལ་བོའི་ཕོ་བྲང་མིང་། ། ཞེས་པ་ལྟར།
སྔོན་གྱི་ཡིག་ཐོག་ཏུ་རྒྱལ་ཁབ་དང་ཕོ་བྲང་གཉིས་དོན་གཅིག་མིང་གི་
རྣམ་གྲངས་ཡིན་མིན་ལ་ཐེ་ཚོམ་མེད་མོད། འོན་ཏེ། རྒྱལ་ཁམས་
ཀྱི་དོད་དུ་རྒྱལ་ཁབ་ཅེས་པ་བཀོལ་སྤྱོད་བྱེད་དགོས་དོན་ཅི་ཡིན་སྙམ་
ན། དེ་ཡང་འདི་ལྟ་སྟེ། ཀྲུང་གོ་གསར་བ་དབུ་བརྙེས་ཁའི་སྔ་ཕྱི་
དེར་རྒྱ་བོད་ཀྱི་ལོ་ཙཱ་ བ་དག་གིས་དེང་གི་རྒྱལ་ཁབ་ཅེས་པའི་སྐད་
དོད་ལ་རྒྱ་སྐད་དུ་ཀོའོ་ཎྱ ( #*)ཟེར་བས་ཀོའོ (g) ཞེས་པ་ཀོའོ་
ཝང༌(E] = ) སྟེ་རྒྱལ་བོ་ཞེས་པའི་མིང་གི་ཟུར་ལས་གྲས་ པས་རྒྱ་
སྐད་དུ་ཀོའོ་ཞེས་ཐོན་པ་དང༌། རྐྱ་(X)ཞེས་པ་ཁྱིམ་སྟེ་ཁབ་ཀྱི་
དོན་ཡིན་པས་ཀོའོ་རྐྱ་ཞེས་པ་བོད་སྐད་དུ་རྒྱལ་ཁམས་ཞེས་བཀོད་ན་
དོན་ཐོབ་ཡིན་པ་མ་གཏོགས་རྒྱ་བོད་གཉིས་ཀྱི་མིང་དོན་ཐད་ཀ་ཐད་
ཀར་ སོང་མེད་པར་བརྟེན། དེ་བས་རྒྱ་སྐད་དུ་ཀོའོ་རྐྱ་ཞེས་བོད་
སྐད་དུ་རྒྱལ་ཁབ་ཅེས་པའི་ཐ་སྙད་འདི་བཀོལ་སྤྱོད་བྱས་ན་ད་བཟོད་
186 -
ir
R _R 32
io



ལ• སྲོལ་རྒྱུན་རིག་པའི་གཟི་འོད། · -
རྒྱལ་ཁབ་ཅེས་པ་ཀོའོ་རྐྱ་ཞེས་པ་དང་སྒྲ་དོན་ནམ་ངེས་ཚིག་ཇི་མ་ཇི་
བཞིན་ཏེ་ ཐད་ ཀ་ ཐད་ཀར་ སོང་ཡོད་ པར་བརྟེན། སྔོན་གྱི་རྒྱལ་
ཁམས་ཞེས་པའི་ཚབ་ཏུ་རྒྱལ་ཁབ་ཅེས་པ་བཀོལ་སྤྱོད་བྱས་པ་ཡིན་ལ།
དེར་བརྟེན། དེང་སང་རྒྱལ་ཁབ་ཅེས་པའི་མིང་གི་འཇུག་ཡུལ་ནི་
གནའ་བོ་འཇུག་ཡུལ་ལྟར་ཕོ་བྲང་དེ་མ་ཡིན་ནོ། ། དེ་ནི་དེང་དུས་སུ་
རྒྱལ་ཁབ་ཀྱི་མཚན་ཉིད་བཞག་ཡོད་པ་ལྟར། དབང་བསྒྱུར་མཁན་
གྲལ་རིམ་གྱིས་དབང་བསྒྱུར་བྱེད་ཀྱི་རྩ་འཛུགས་སྟོབས་དང་ལྡན་པ་སྟེ།
དེ་ནི་དམག་དཔུང་དང་། ཉེན་རྟོག ཁྲིམས་ཁང་། བཙོན་ར་
སོགས་ཀྱིས་གྲུབ་པ་ཞིག་ལ་འདོད་མོད། ཡིན་ན་ཡང་། དེང་གི་
རྒྱལ་ཁབ་ཅེས་པའི་དོད་དུ་གནའ་དུས་སུ་རྣམ་པ་ཀུན་ཏུ་རྒྱལ་ཁམས་
ཞེས་པ་ཡིན་པས་འོག་ཏུ་ཞིབ་མོར་བཤད་པར་འདོད་དོ། །
གཉིས་པ་ རྒྱལ་ཁམས་ཞེས་པའི་མིང་གི་འཇུག་ཡུལ་
བཤད་པ་ལ།
དེ་ཡང་གནའ་བོ་བོད་ཀྱི་གྲུབ་མཐའ་རིས་མེད་ཀྱི་མཁས་གྲུབ་རིམ་
པར་བྱོན་པ་རྣམས་ཀྱི་ཡིག་ཆའི་ཁྲོད་དུ་གསལ་བའི་རྒྱལ་ཁམས་ཞེས་
པ་ དེང༌ གི་ རྒྱལ་ ཁབ་ ཅེས་ པ་ དང་ དོན་ གཅིག་ ཏུ་ འགྲོ་ བས་ ན།
འདིར་དེང་སང་གི་རྒྱ་ཆེ་ཀློག་པ་པོ་དང་། ཞིབ་འཇུག་པ། རྩོམ་
པ་པོ་སོགས་ལ་ཡིད་ཆེས་ཀྱི་ངེས་པ་བསྐྱེད་པའི་ཕྱིར། ལོ་རྒྱུས་དེབ་
ཐེར་གང་མང་ཞིག་གི་ཐོག་ཏུ་བཀོད་པའི་ཡིག་ཆ་ཁུངས་བཙན་འགའ་
རེ་ འདིར་ ལུང་ འདྲེན་ མི་ བྱེད་ རང་བྱེད་ དུ་ གྱུར་ཡོད་ པར་ བརྟེན།
འདིར་ཡང་གོང་དུ་ལུང་དྲངས་ཟིན་པ་ལྟར། དགེ་ཆོས་ཀྱི་དེབ་ཐེར་
དཀར་པོ་ལས། རྒྱལ་བོ་གཅིག་གིས་མངའ་མཛད་པའི་མཐའ་་་་
-- 187 -



ཁ • དུས་རབས་ཀྱི་བསམ་གཞིགས། • --
དབུས་ཀྱི་ཡུལ་གྲུ་སྤྱིའི་ མིང་ལ་རྒྱལ་ ཁམས་ དང༌། ནང་གསེས་ཀྱི་
ཚལ་ཁ་ སོ་སོའམ། བློན་ཆེན་གཅིག་གིས་དབང་བའི་ས་རྣམས་ལ་
བློན་ ཁམས་ བྱ་ བའི་ ཐ་ སྙད་ ཀྱང་ རྒྱལ་ རབས་ རྙིང་ བ་ འགར་ སྣང་།
ཞེས་གསུངས་པ་ལྟར། དེས་ན། རྒྱལ་ཁམས་ཞེས་པ་དེང་གི་རྒྱལ་
ཁབ་ཅེས་པའི་འཇུག་ཡུལ་དང་གཅིག་མཚུངས་ཡིན་ཏེ། 《བོད་རྒྱ་
ཚིག་མཛོད་ཆེན་མོ》ལས། རྒྱལ་ཁབ་ནི། རྒྱལ་བོ་ཞིག་གི་མངའ་
འོག་ཏུ་འདུ་བའི་ས་མི་སྤྱིའི་མིང་། ཞེས་པ་ལྟར། ཡུལ་ག་གེ་མོ་
ཞིག་ལ་དབང་བསྒྱུར་བའི་རྒྱལ་བོ་གང་ཡིན་པ་བོ་དེས་རང་གི་མངའ་
ཞབས་སུ་གཏོགས་པའི་ས་ཆ་ཚང་མ་རྒྱལ་བོ་རང་གི་ཁྱིམ་མམ་ཁབ་ལྟ་
བུའི་འདུ་ཤེས་འཛིན་པས་ན་ རྒྱལ་ ཁབ་དང་། ཡང་ཡུལ་ག་གེ་མོ་
ཞིག་ལ་དབང་སྒྱུར་བའི་ རྒྱལ་བོ་གང་ཡིན་པ་པོ་དེས་རང་གི་མངའ་
ཞབས་སུ་ཚུད་པའི་ཡུལ་ཁམས་ཚང་མ་རྒྱལ་བོ་རང་ལ་དབང་བའམ་
རྒྱལ་བོ་རང་གིས་ཡུལ་ ཁམས་ སུ་འཛིན་པས་ན་རྒྱལ་ཁམས་ཞེས་བྱ།
སྤྱིར་ཁམས་ཞེས་པ་དོན་བདུན་སོགས་ལ་འ ཇུག་མོད་ སྐབས་འདིར་
རྒྱལ་བོ་རང་ལ་དབང་བའི་རྒྱལ་བོའི་ཡུལ་ ཁམས་ཏེ་ རྒྱལ་ བོའི་ཡུལ་
ལྗོངས་ལ་གོ་དགོས་ཏེ། སྔོན་གྱི་མདོ་རྒྱུད་བསྟན་བཅོས་ན་ཁམས་
དང་ལྗོངས་གཉིས་རེས་མོས་སུ་ བཀོད་ཡོད། དཔེར་ན། བོད་
ཁམས་ལ་བོད་ལྗོངས་དང༌། བོད་ཡུལ་ཟེར་མོད། ཡུལ་ཁམས་ལ་
ཡུལ་ལྗོངས། ཡང་གྲོང་ངམ། གྲོང་བརྡལ་ལམ། གྲོང་ཁྱེར་རམ།
ལྗོངས་ སམ་ཞེས་པར་ གྲོང་ངམ། གྲོང་བརྡལ་ལམ། གྲོང་ཁྱེར་
རམ། ཁམས་ སམ་ཞེས་ པ་ལྟ་ བུ། དེས་ན་ རྒྱལ་ ཁམས་ ལ་ རྒྱལ་
ལྗོངས་དང་རྒྱལ་ཡུལ་ལྟ་བུ་ཞིག་དོན་གྱིས་ ཐོབ་ ཀྱང་། ཚིག་གི་་་
བརྗོད་པ་ལ་མ་བདེ་བས་མ་བཀོལ་བ་ཡིན་ནོ། ། གང་ལྟར། དུས་
ཡས 188 -



- • སྲོལ་རྒྱུན་རིག་པའི་གཟི་འོད། · -
རབས་སོ་སོའི་འབོད་ཚུལ་གྱི་ཁྱད་ཙམ་མ་གཏོགས་དོན་ལ་མི་འདྲ་ས་
ཆེན་པོ་མེད་། ཡིན་ན་ཡང་། སྔོན་བོད་རྒྱལ་སྲོང་བཙན་ སྒམ་་
པོས་བོད་ཁམས་ཡོངས་རྫོགས་གཅིག་གྱུར་བཏང་ནས་བོད་ཆེན་པོའི་
རྒྱལ་ཁབ་བཙུགས་ རྗེས། བོད་རྒྱལ་ཁབ་ རང་ལ་ ཡི་ གེ་མེད་པར་
བརྟེན། དེ་དུས་རྒྱལ་བོས་བོད་རྒྱལ་ཁབ་རང་ལ་ཡི་གེ་ཞིག་མེད་ན་
རྒྱལ་ཁབ་གཞན་གྱིས་འཕྱ་བའི་གནས་སུ་འགྱུར་བར་མ་ཟད། བོད་
རྒྱལ་ཁབ་རང་གིས་ཀྱང་ཆོས་སྲིད་ཀྱི་བྱ་བ་གང་ཡང་བྱེད་མི་ནུས་པར་
དགོངས་ནས་བློན་ཆེན་ཐོན་མི་སམ་བྷོ་ཊ་རྒྱ་གར་དུ་མངགས་ནས་
ཕྱིར་བོད་དུ་ལོག་དུས་ཀྱི་སྔ་ཕྱིའི་ལོ་རྒྱུས་ཀྱི་ཐོག་ནས་རྒྱལ་ཁམས་ཞེས་
པས་རྒྱལ་ཁབ་ཅེས་པ་བསྟན་པ་ཡིན་པར་ང་ཚོའི་སེམས་ལ་ངོ་འཕྲོད་
པ་ཞིག་ཆེས་ཆེར་འོང་རྒྱུ་ཡོད་པས་ན། འདིར་མཁས་དབང་ཚེ་ཏན་
ཞབས་དྲུང་རིན་པོ་ཆེས་མཛད་པའི་《ཐོན་མའི་ཞལ་ལུང》དུ་བཀོད་
པའི་ལོ་རྒྱུས་ལས་ཤེས་ཐུབ་ཅིང་། འདི་ལྟ་སྟེ།
དེ་ཡང་སྔོན་འདས་པའི་ལོ་ངོ་སྟོང་ཕྲག་གཅིག་དང་སུམ་བརྒྱ་
ལྷག་ཙམ་སོང་བའི་དུས་རབས་བདུན་པའི་སྟོད་ཆར། བོད་རྒྱལ་
གནམ་རི་སྲོང་བཙན་གྱི་སྲས་སྲོང་བཙན་སྒམ་པོ་དགུང་ལོ་བཅུ་གསུམ་
བཞེས་པ་ས་མོ་གླང་གི་ལོར། (སྤྱི་ལོ༦༢༩) རྒྱལ་སྲིད་གསར་དུ་
སྐྱོང་དུས་དགའ་སྟོན་གྱི་ཡོ་ལང་རྣམ་པར་རྒྱས་པ་ན། ཤར་ན་རྒྱ་
ནག་དང་ཁྲི་བརྟན། ལྷོ་ན་རྒྱ་གར་དང་ཁ་ཆེ། ནུབ་ན་ སྟག་སྡེ་
དང་གཟིག་ཡན། བྱང་ན་ཁྲོམ་དང་གེ་སར་ཏེ། མཐའ་བཞིའི་
རྒྱལ་བོ་རྒྱལ་ཕྲན་དང་བཅས་པས་སྟོན་ཀའི་སྤྲིན་གྱི་འདུ་འགོད་དང་
མཚུངས་པའི་ཕོ་ཉ་ཡང་ཡང་མངགས་ནས་བོད་རྒྱལ་ལ་རང་རང་གི་
རྒྱལ་ཁམས་ཀྱི་ཡི་གེར་བཀོད་པའི་འཚམ་ཞུའི་འཕྲིན་ཡིག་དང་འཚམ་
– 189 —



- དུས་རབས་ཀྱི་བསམ་གཞིགས། --
སྐྱེས་སུ་རིན་ཐང་གཞལ་དུ་མེད་པའི་རྟེན་མཚོན་འདི་དང་འདི་ཡོད་
དོ་ཞེས་སོ་སོའི་ཡུལ་གྱི་ཡི་གེ་བྲིས་ནས་བསྐུར་བ་ལ། དེ་དུས་བོད་
རང་ལ་ཡི་གེ་མེད་པས་སྐྱེས་ལན་དང་འཕྲིན་ལན་ལ་རྒྱལ་ཁམས་དེ་
དང་དེའི་ཡི་གེ་ལྟར་འབྲི་བའམ། ངག་འཕྲིན་ཙམ་ལས་སྐུར་རྒྱུ་མ་
བྱུང་བ་དེར་སྲོང་བཙན་གྱི་དགོངས་པ་ལ། རང་ཅག་བོད་ལ་ཡི་གེ་
མེད་པ་འདིས་རྒྱལ་སྲིད་ཀྱི་བྱ་བ་གང་ཡང་ལེགས་པར་བྱེད་མི་ཐུབ་པ་
དང༌། རྒྱལ་ཁམས་གཞན་གྱིས་འཕྱ་བའི་གནས་སུ་ཡང་འགྱུར་ན།
ད་ནི་རྒྱལ་ཁམས་གཞན་གྱི་ཡི་གེ་ལ་རགས་མ་ལས་པར། བོད་རང་
གི་སྐད་དང་མཐུན་པར་ཆོས་སྲིད་ཀྱི་གཙུག་ལག་རྣམ་གཉིས་ཀྱི་དོན་
གསལ་བར་ སྟོན་ཐུབ་པའི་ཡི་གེའི་རྣམ་བཞག་ཆ་ཚང་བ་ཞིག་ངེས་
བར་ཡོད་དུ་འཇུག་དགོས་སོ་ཞེས་བཟློག་ཏུ་མེད་པའི་ཐུགས་ཀྱི་དམ་
བཅའ་བརྟན་པོ་བཅས་སོ། ། ཞེས་གོང་དུ་དྲངས་པའི་ལུང་འདིའི་
ཐོག་གི་རྒྱལ་ཁམས་རེ་རེ་དང་། ད་དུང་དེར་མ་ཟད་ཐོན་མི་མཆོག་
གིས་བོད་ཡིག་བཟོས་ནས་གྲུབ་རྗེས་ཀྱི་ ཐོན་མིའི་ གླུ་ཚིག་ སྟེ། ང་
དྲིན་ཅན་གྱི་བློན་པོ་ཐོན་མི་ངས། ། ལམ་བགྲོད་པར་དཀའ་བའི་རྒྱུ་
གར་དུ། །ཞེས་པ་ནས། འཕྲལ་ཡོན་ཏན་ཐམས་ཅད་ཁོང་དུ་ཆུད།
། དུས་ད་ལྟ་དགའ་ལ་ཕྱི་མ་སྐྱིད། ། ཡུལ་མཐའ་འཁོབ་བོད་ཀྱི་རྒྱལ་
ཁམས་འདིར། ། མི་མཁས་པ་སླེབས་པའི་སྔོན་མ་ཡིན། ། ཞེས་
སོགས་ཀྱི་སྔ་ཕྱིའི་རྒྱལ་ཁམས་དེ། དེང་གི་རྒྱལ་ཁབ་ཅེས་པ་ལ་མི་གོ་
ན་གང་ལ་གོ ། དེའི་ཕྱིར་རྣམ་དཔྱོད་ཆེ་ཞིང་བློ་གཟུ་བོར་གནས་པ་
དག་ལ་ནི་བརྡ་ཅི་ལ་སྤྲོད་དགོས་མོད། ཅུང་ཟད་ཅིག་མ་བཤད་ན་
ནི་དེང་སང་ཤེས་མཁན་ཡང་དཀོན། དེའི་སྟབས་ཀྱིས་ད་དུང་མུ་
མཐུད་དུ་ལུང་དེ་དྲངས་ན། དེ་ཡང་ཚལ་བ་ཀུན་དགའ་རྡོ་རྗེས་
- 190 ཡ



– • སྲོལ་རྒྱུན་རིག་པའི་གཟི་འོད། · –
བརྩམས་པའི་《དེབ་ཐེར་དམར་པོ》རུ་བཀོད་པའི་ཐང་རྒྱལ་རབས་
ཀྱི་ལོ་རྒྱུས་ནས་འབྱུང་བའི་ཐང་བོད་རྒྱལ་རབས་གནད་བསྡུས་རྒྱ་ཡིག་
ནས་བོད་ཡིག་ཏུ་བསྒྱུར་བ་ཞེས་པ་ལས། དེའི་དུས་སུ་རྒྱ་བོད་ཀྱི་ས་
ཚིགས་མི་ཉག་གི་ཧ་ལ་ཤན་ཏུ་བྱས་ཤིང་། བོད་ཀྱི་རྒྱལ་ཁམས་ཀྱི་ས་
ཚིགས་ནི། ནུབ་ཏུ་ལན་ཛུ། ཝི་ཇིའུ། ཝེན་ཇེའུ། ཧོའི་ཇེའུ།
ཤར་ དུ་ ཤིང་ ཀུན། ལྷོ་རུ་ ཤིང་ ཇེའུ་དང༌། གྱང་ ནམ་ གྱི་བར།
བྱང་གི་མན་གྱི་ས་ཆ་ནས། ཏའི་ཏུ་ཧའི་ལྷོ་ནུབ་ཀྱི་བར་དང༌། རྨ་
ཆུའི་ བྱང་ ཕྱོགས་ ཕན་ ཆད་ བོད་ ཀྱི་ ས་ ཆར་ བྱས། ཞེས་ པ་ དང་།
ཡང་རྒྱལ་བོ་གླང་དར་མ་ཆང་ལ་དགའ་ཞིང་སྤྱོད་པ་ཤིན་ཏུ་ངན་པར་
བརྟེན། བོད་བཙན་པོའི་རྒྱལ་ཁབ་སིལ་བུར་ཐོར་བའི་ཚུལ་ཡང་།
དེ་ཉིད་ལས། གཅུང་བོ་ཐ་མི་ (དར་མ་སྟེ་ཐ་མི་ཞེས་པ་རྒྱ་སྐད་ལ་
ཟུར་ཆག་པ་ཡིན།）ཞེས་པ་རྒྱལ་སར་བསྐོས། དེ་ཆང་ལ་དགའ་ཞིང་
སྤྱོད་པ་ངན་པས་བོད་ཀྱི་རྒྱལ་ཁམས་ཐམས་ཅད་འཁྲུགས། སི་ཧ་
ཅེའུ་ལ་བོད་(ལ)དབང་བའི་རི་བརྩིགས་ཡོད་པ་འགྱེལ། ཀླུ་ཆུ་
ཞག་གསུམ་གྱེན་ལ་ལོག་ལྟས་ངན་འབྱུང་ཞིང་རྒྱལ་ཁམས་ཞིག་པ་ཡིན་
ནོ། ། ཞེས་དང༌། ཡང་དེ་ཉིད་ལས། སྤྱིར་ཐང་རྒྱལ་བོ་ཉི་ཤུ་
བྱུང་ངོ༌། ། རྒྱལ་ཁམས་ལོ་གཉིས་བརྒྱ་བརྒྱད་ཅུ་རྩ་བརྒྱུད་བདག་
བྱས། དེའི་རྗེས་སུ་ལུང (ལུའང་དT ) ཞེས་པ་ལ་རྒྱལ་ས་འཕོས་པ་
ཡིན་ནོ། ། ཞེས་གོང་དུ་བརྗོད་མ་ ཐག་ པའི་ རྒྱལ་ཁམས་སྔ་ཕྱི་དེ།
དེང་སང་གི་རྒྱལ་ཁབ་ཅེས་པ་བསྟན་པ་མིན་ན་གཞན་གང་བསྟན།
གཞན་ཡང་《དེབ་དམར》རུ་བཀོད་པའི་རྒྱ་ནག་གི་ལྕེང་རྒྱལ་
རབས་ནས་སུང་ལྷོ་མའི་རྒྱལ་རབས་བར་གྱི་ལོ་རྒྱུས་མདོར་བསྡུས་ཞེས་
པ་ལས། ཆི་ཏན་ཏའི་གླེའུ་ཞེས་པས་སྤེན་ལང་ལ་སོགས་རྒྱལ་ཁམས་
- 191 --



-ཁ • དུས་རབས་ཀྱི་བསམ་གཞིགས། ： --
ཕྱེད་ཕྲོགས། རྒྱལ་ཁམས་དེ་ལ་ཏའི་གླེའུ་ཟེར། ཤང་ཧན་གྱི་ཞྭ་
གོན་ མའི་ བུ། ཁང་དབང་ ཞེས་ པ་ སྨན་རྩེའི་ཡུལ་དུ་འོངས་ནས།
ཕ་ཡུལ་གྱི་རྒྱལ་ཁམས་བྱེད་པོར་བཟུང་ནས་ཧོར་ གྱི་ནམ་ ཐའི་ཟེར།
ཀྱེན་ཁང་ཧྲུང་ཇའར་སྡད་ (བསྡད)། རྒྱལ་ཁམས་དེ་ལ་སུང་ཟེར།
ཞེས་པ་ནས། ཧོར་གྱི་རྒྱལ་ཁམས་ལ་ཏའི་དབེན་ཟེར། ཞེས་པ་
འདིའི་འདིའི་ཐོག་གི་རྒྱལ་ཁམས་ལ་དེང་གི་རྒྱལ་ཁབ་ཅེས་པའི་མིང་
ཡིན་པ་གསལ་བོར་ཤེས་ཐུབ་ཁྱད་པར་དུ་ཧོར་གྱི་རྒྱལ་ཁམས་ལ་ཏའི་
དབེན་ཟེར་ཞེས་པ་འདིའི སྔར་ཧོར་གྱི་རྒྱལ་ཁབ་ལ་ཏའི་དབེན་ནམ་ཏ་
ཡོན(AL) ཟེར་པ་ཡིན་པས་ལྷག་པར་ངེས་པ་རྙེད་སླ་སྟེ། ཅིའི་
ཕྱིར་ཞེ་ན། སྔོན་ཧོར་གོང་མ་སེ་ཆེན་རྒྱལ་བོས་སྤྱི་ལོ་ ༡༢༧༡ལོར་
ཀྲུང་གོ་རྒྱལ་ཁབ་ཡོངས་རྫོགས་གཅིག་གྱུར་བྱས་རྗེས་རྒྱལ་ཁབ་བམ་
རྒྱལ་རབས་ཀྱི་མིང་ལ་ཏ་དབེན་ནམ་ཏ་ཡོན(+c)ཟེར་བ་དང་།
དེ་བཞིན་དུ་ཧོར་གོང་མའི་ རྒྱལ་ རབས་རྫོགས་རྗེས་གོང་མ་མིང་ཐེ་
ཙུང་གིས་སྤྱི་ལོ་ ༡༣༦༨ ལོར་ཀྲུང་གོའི་རྒྱལ་ས་བཟུང་རྗེས་རྒྱལ་ཁབ་ཀྱི་
མིང་ལ་ཏཱ་མིང་ངམ ( ) ཏཱ་མིན་ཟེར། ཡང་མན་ཇུའི་གོང་མ་
ཆིན་ཐེ་ཙུང་གིས་སྤྱི་ལོ་༡༦༣༦ལོར་ད་ལྟའི་ཧྲིན་དབྱིང་ནས་གོང་མའི་
སྲིད་ཁྲི་བཟུང་རྗེས་རྒྱལ་ཁབ་ཀྱི་མིང་ལ་ཏ་ཆིང་(+ཎྞོ )ཟེར་བར་
ད་ ལྟའི་ རྒྱ་ ཡིག་གི་ཚིག་མཛོད་ཆེན་མོ་ཚི་ ཧས་ ( ༼ # ) ཟེར་བ་་་
སོགས་ལས་བཤད་དོ། ། དེས་ན་སྔོན་གྱི་རྒྱ་བོད་ཀྱི་ཡིག་ཆ་གང་གི་
དབང་དུ་བཏང་ནའང་དོན་དམ་པར་གནད་གཅིག་གོ ། དེ་ནས་
གཞན་ཡང༌། དཔའ་བོ་གཙུག་ལག་ཕྲེང་བས་བརྩམས་པའི་《ཆོས་
འབྱུང་མཁས་པའི་དགའ་སྟོན་》དུ་ཧོར་གོང་མས་ཀྲུང་གོ་རྒྱལ་ཁབ་
གཅིག་ གྱུར་མ་མཛད་པའི་སྐབས་ཀྱི་མི་ཉག་རྒྱལ་ ཁབ་ཀྱི་ལོ་རྒྱུས་་་་
ཨ་ཁ 192 -
༡



པ་ཡ • སྲོལ་རྒྱུན་རིག་པའི་གཟི་འོད། · --
བརྗོད་སྐབས། འདི་ལྟར་གསུངས་ཡོད་དེ། དེ་ཡང་ ཤར་ན་རྒྱ་
ནག ལྷོ་ན་འཇང་། ནུབ་ན་བོད། བྱང་ཧོར་གྱིས་བཅད་པའི་
དབུས་ན་མི་ཉག་གི་རྒྱལ་ཁམས་ཏེ། ཞེས་པའི་སྐབས་ཀྱི་རྒྱལ་ཁམས་
དེ། དེང་རབས་ཀྱི་མཁས་པའི་དབང་བོ་དུང་དཀར་བློ་བཟང་་་
འཕྲིན་ལས་ཀྱིས་ཀྱང་རྒྱལ་ཁབ་ལ་འགྲེལ་མི་རྒྱག་ཐབས་མེད་དུ་གྱུར་
ནས། དེའི་ ཐད་ ཀྱི་ མཆན་ འགྲེལ་ ལས། དེང་ སང༌ ཧྲན་ པེ།
ཀན་ སུའུ། ཉིང་ཞྭ་ བཅས་ ཀྱི་ནུབ་ བྱང༌ མཚོ་ སྔོན་ གྱི་ ཤར་བྱང༌།
ནང་ སོག་ གི་ དུམ་ བུ་ ཅུང་ ཟད་ བཅས་ ཚུད་ པའི་ ས་ ཁུལ་ ལ་ ཟེར།
སྔར་ ས་ཁུལ་དེའི་ཉིང་ཞྭ་དབྱིན་ཁྲོན( བྷཱུ $ JIl) དུ་ སྤྱི་ལོ་་་་
༡༠༣༨ ---༡༢༢༧བར་ལོ་ངོ་དགུ་བཅུ་ཐམ་པའི་རིང་ཤིས་ཞྭ་
སྟེ། བོད་ཡིག་གི་ལོ་རྒྱུས་ཐོག་མི་ཉག་རྒྱལ་ཁབ་ཟེར་བ་དེ་ཆགས་
ཡུལ་ཡིན། ཞེས་དང༌། ད་དུང་ཁོང་གིས་《དེབ་དམར》ལས།
རྒྱའི་ རྒྱལ་ བོས་ ཀའུ་ ཧེའི་ རྒྱལ་ ཁམས་ བླངས་ ནས་ ལོག་ པའི་ དུས།
ཞེས་པའི་མཆན་འགྲེལ་དུའང་། དེང་སང་གི་ཁྲའོ་ཞེན་རྒྱལ་ཁབ་དུ་
གྲགས་པ་དེ་ ཡིན། ཞེས་ ཀའུ་ཧིའི་ རྒྱལ་ ཁམས་དེ་ཁྲའོ་ཞེན་ རྒྱལ་
ཁམས་ལ་གསུངས་པས་སོ། ། དེས་ན་སྔར་བོད་ཀྱི་ཡིག་ཐོག་གི་རྒྱལ་
ཁམས་ཀྱི་དོད་དུ་རྒྱལ་ཁབ་ཅེས་པ་དུས་ག་ཚོད་ནས་བཀོལ་སྤྱོད་བྱས་
པ་ཡིན་ཞེ་ན། དེ་ཡང་སྔར་འགྲོ་མགོན་ཆོས་རྒྱལ་འཕགས་པ་བློ་
གྲོས་རྒྱ་མཚོ་དཔལ་བཟང་བོ་གང་ཉིད། ཧོར་སེ་ཆེན་རྒྱལ་བོའི་ཕོ་
བྲང་དུ་ཕེབས་ཐེངས་རྗེས་མ་སྟེ་སྤྱི་ལོ་ ༡༢༧༠ལོར་སླར་ཡང་རྒྱལ་བོ་
ལ་དབང་བསྐུར་བའི་ཚེ། རྒྱལ་བོས་འཕགས་པ་ལ། གནམ་གྱི་
འོག སའི་ སྟེང་། རྒྱ་ གར་ གྱི་ ལྷའི་ སྲས་ པོ། ཡི་ གེ་ རྩོམ་ མི།
སྤྲུལ་བའི་སངས་རྒྱས། རྒྱལ་ཁམས་འཇགས་སུ་འཇུག་མི། སྙན་
/
པ་ 193
།



- . དུས་རབས་ཀྱི་བསམ་གཞིགས། • --
ངག་གི་རྒྱུ། འཕགས་པ་ཏི་ཤྲཱི་ཞེས་པའི་མཚན་མངའ་གསོལ་མཛད་
པའི་སྐབས་སུ་རྒྱལ་ཁམས་འཇགས་སུ་འཇུག་མི་ཞེས་བཀོད་ཡོད་པ་མ་
གཏོགས་རྒྱལ་ཁབ་འཇགས་སུ་འཇུག་མི་ཞེས་མ་བཀོད་པ་འདིའི་ཐོག་
ནས་ཀྱང་དེ་དུས་ད་དུང་རྒྱལ་ཁམས་ཞེས་པ་ལས་རྒྱལ་ཁབ་ཅེས་པའི་
ཚིག་ བཀོལ་ མེད་ པ་ འདི་ མཚོན་རྟགས་ བླ་ ན་ མེད་ པ་ ཞིག་ གོ །
དེར་མ་ཟད། མིང་རྒྱལ་རབས་དང་། དེ་བཞིན་ཆིང་རྒྱལ་རབས་
ཀྱི་སྐབས་སུའང་འབྲེལ་ཡོད་ཡིག་ཆ་དེ་རིགས་ཀྱི་ཐོག་ཏུ་དེང་སང་གི་
རྒྱལ་ ཁབ་ ཀྱི་ ཚབ་ དུ་ རྒྱལ་ ཁམས་ ཞེས་ བྲིས་ ཡོད་ པ་ ཤ་ སྟག་ རེད།
དཔེར་ན། ཏཱ་མིང་རྒྱལ་རབས་ཀྱི་གོང་མ་ཡུང་ལོས་བོད་གངས་ཅན་
གྱི་ལྗོངས་ནས་མཆོད་གནས་སུ་འོས་ པའི་སྐྱེས་མཆོག་དམ་ པ་ཞིག་
གདན་འདྲེན་པར་དགོངས་པ་ན། འཇམ་མགོན་ཆོས་ཀྱི་རྒྱལ་བོ་
ཙོང་ཁ་བ་ཆེན་པོའི་སྙན་པའི་གྲགས་པ་གསན་ཏེ་ཐུགས་ཆེས་ཆེར་
འཕྲོག་ནས། གདན་འདྲེན་དུ་གསེར་ཡིག་པ་མངགས་ཀྱང་། རྗེ་
རིན་པོ་ཆེས་རྒྱ་ནག་ཏུ་ཕེབས་པ་དགག་བྱ་ཆེ་ཞིང༌། དགོས་པ་ཆུང་
བར་གཟིགས་ནས། རྗེ་རང་གི་སློབ་མ་མཁས་གྲུབ་མཐའ་ཡས་པ་
ཡོད་པའི་ནང་ནས་བྱམས་ཆེན་ཆོས་རྗེ་ཤཱཀྱ་ཡེ་ཤེས་པ་ཤར་ཕྱོགས་མི་
དབང་མཆོག་གི་དྲུང་དུ་(སྤྱི་ལོ་ ༡༩ ༠༨ ལོ）མངགས། དེ་ནས་་
ཆོས་རྗེ་མཆོག་གིས་ཀྱང་རྒྱལ་བློན་འཁོར་བཅས་ལ་དམ་པའི་ཆོས་ཀྱིས་
ཚིམ་པར་མཛད་ཅིང་། ངོ་མཚར་གསང་གསུམ་གྱི་བཀོད་པ་ཐུན་
མོང་དང་ཐུན་མོང་མ་ཡིན་པའི་མཛད་པས་རྒྱལ་བོ་ཡིད་ཆེས་ཀྱི་དད་
པ་ལྷག་ པར་ སྐྱེས་ཏེ། ཆོས་རྗེ་འདི་ལ། ཐམས་ ཅད་མཁྱེན་པ།
བློ་གྲོས་ཆེན་པོ། ཀུན་གྱི་སྐྱོབ་པ། བྱམས་པ་ཆེན་པོ། ཡངས་
པའི་རྒྱལ་ཁམས་ཐམས་ཅད་བདེ་བར་སྦྱོར་བ། ཀུན་གྱི་གཙུག་ཏུ་
ཡཁས་
194
བཀག་



- - སྲོལ་རྒྱུན་རིག་པའི་གཟི་འོད། · –
དབང་བསྐུར་བ། ནུབ་ཕྱོགས་ཀྱི་རྒྱལ་བའི་སྲས་པོ། སྐྱིད་པའི་
རྒྱལ་སྲིད་མི་འགྱུར་བརྟན་པའི་བླ་མ་ཆེན་པོ། ཏཱ་གོའུ་ཤྲི་བྱམས་
ཆོས་རྗེ་ཞེས་པའི་མཚན་ཐོབ་གནང་བའི་ཐོག་ནའང་ཡངས་པའི་རྒྱལ་
ཁམས་ཐམས་ཅད་བདེ་བར་སྦྱོར་བའམ། ཡང་ན། དཔེ་ལ་ལར།
ཤེས་རབ་རྣམ་དག་སྣང་བ་ཆེན་པོ་ཀུན་ཏུ་ཁྱབ་ཅིང་། རྒྱལ་ཁམས་
སྐྱོབ་ པ་ཞེས་ཡིག་ཆའི་ཚིག་ཟིན་འདྲ་མིན་གང་ལྟར་ཡང་། རྒྱལ་
ཁམས་ཞེས་པ་ལས་རྒྱལ་ཁབ་ཅེས་བཀོད་མེད། དེ་བཞིན་དུ་ཆིང་
རྒྱལ་རབས་ཀྱི་གོང་མ་ཁང་ཞིའི་སྐབས་སུ་ཨོ་རོད་ཅུང་གར་དགའ་
ལྡན་ཧན་གྱིས་ཧལ་ཧ་ཚོ་བདུན་ལ་སྡེ་གཟར་ཐེངས་དུ་མར་བསླངས་
ཏེ་ཧལ་ཧ་རྣམས་ ཐབས་ཟད་ནས་རེ་ཞིག་བདེ་ཐབས་སུ་གོང་མའི་
མངའ་ཞབས་སུ་ལོག་པའི་གནས་ཚུལ་ཚང་མ་ཧ་ཧ་རྗེ་བཙུན་དམ་པ་
སྐུ་ཕྲེང་དང་པོ་བློ་བཟང་བསྟན་པའི་ རྒྱལ་ མཚན་གྱི་རྣམ་ ཐར་དུ་་་་
འཁོད་པའི་ཐོག་ནས་ཀྱང་ཤེས་ཏེ། དེ་ཡང་རྗེ་དེ་ཉིད་ཀྱི་རྣམ་ཐར་
ལས། རྗེ་ཉིད་དགུང་ལོ་ང་བདུན་པ་ལ་(ཧལ་ཧ་རྣམས་གོང་མའི་
མངའ་ཞབས་སུ་ཚུད་ལོ་ཡིག་ཆ་འདྲ་མིན་མང་དུ་མཆིས་ཀྱང་གང་
ལྟར) འཇམ་དབྱངས་གོང་མ་ཆེན་པོ་བདེ་སྐྱིད་རྒྱལ་བོའི་རྒྱལ་ཁམས་
སུ་གཏོགས་ཏེ་ཆབ་སྲིད་བརྟན་པར་བྱེད་པ་ལ། ཞེས་རྒྱལ་ཁམས་སུ་
གཏོགས་ཏེ་གསུངས་ཡོད་ པ་ མ་གཏོགས་ འཇམ་ དབྱངས་གོང་ཆེན་
པོའི་རྒྱལ་ཁབ་ཏུ་གཏོགས་ཏེ་ཞེས་གསུངས་མེད་པའི་ཕྱིར་རོ། །འོན་
ཀྱང་། ཀྲུང་ཧྭ་མི་སེར་རྒྱལ་ཁབ་ཀྱི་སྐབས་སུ་གོ་མིན་ཏང་ལོག་སྤྱོད་
ཤོག་པས་ཁོ་རང་ཚོའི་ཁེ་ཕན་བསྒྲུབ་སླད་བོད་ཀྱི་བླ་དཔོན་ཚོར་ཆབ་
སྲིད་ལ་སྦྱངས་མྱོང་ཞན་པའི་གོ་སྐབས་དང་བསྟུན་ནས། སྔོན་གྱི་
གོང་མ་ན་རིམ་གྱི་ལོ་རྒྱུས་ཀྱི་རྒྱུན་སྲོལ་བཞིན་དུ། བོད་ཀྱི་བླ་ཆེན་
- 195 --



-- • དུས་རབས་ཀྱི་བསམ་གཞིགས། · –
ཚོར་ཞི་དྲག་ འདྲ་མིན་དང༌། ཁྱད་ པར་དུ་ཞི་འགུགས་ཀྱི་ ཐབས་
ཤེས་བེད་སྤྱད་དེ་ཐེལ་དང་ཐམ་ག་དང་འཇའ་ས་མཚན་བསྟོད་སོགས་
ཀྱི་ཆབ་སྲིད་ཀྱི་བྱ་བ་གང་མང་ལག་བསྟར་བྱས། དེ་དུས་གང་ལྟར།
རྒྱལ་ ཁམས་ཀྱི་དོད་དུ་རྒྱལ་ཁབ་ ཅེས་ པའི་ ཐ་སྙད་འདི་ད་བཟོད་
བཀོལ་སྤྱོད་བྱེད་པའི་མགོ་ཚུགས་ཡོད་པ་རེད། དཔེར་ན། སྤྱི་ལོ་
༡༩༣ ༡ལོར་ཀུན་གཟིགས་པན་ཆེན་ སྐུ་ཕྲེང་དགུ་བ་ཆོས་ཀྱི་ཉི་མ་
མཆོག་ལ་ཀྲུང་ཧྭ་མི་སེར་རྒྱལ་གཞུང་ནས་མཚན་བསྟོད་གསེར་ཐམ་
ཞིག་ཕུལ་བ་དེའི་ ཐོག་ན་སྔར་བོད་ཀྱི་ཡིག་ཐོག་གི་རྒྱལ་ཁམས་ཞེས་
པའི་ཐ་སྙད་དེ་བེད་སྤྱོད་པ་མཚམས་བཞག་ནས་རྒྱ་ཡིག་གི་ཀོའོ་རྐྱ (
ཆ་རྣོ)དང་མིང་དོན་མཚུངས་བར་བྱས་ནས་འདི་ལྟར་ཕུལ་ཡོད་དེ།
རྒྱལ་ཁབ་སྐྱོང་བའི་དགེ་རྒན་ཆེན་པོ་རྒྱལ་བསྟན་ཡོངས་ཀྱི་བདག་པོ་
ཐམས་ཅད་མཁྱེན་པ་པཎ་ཆེན་ཨེར་ཏི་ནིའི་ཐམ་ཀ། ཞེས་པ་དང་།
དེ་ནས་སྤྱི་ལོ ༡༩༣༣ལོར་རྒྱལ་དབང་སྐུ་ཕྲེང་བཅུ་གསུམ་པ་ཆེན་མོ་
ཐུབ་བསྟན་རྒྱ་མཚོ་མཆོག་དགོངས་པ་ཆོས་དབྱིངས་ སུ་ ཐིམ་ཚུལ་་་
བསྟན་རྗེས་ སུ་ ཕུལ་ བར་ གྲགས་ པའི་ གཡང་ཊིའི་ ཐམ་ ཀའི་འོག་ ཏུ།
རྒྱལ་ཁབ་སྐྱོང་ཞིང་སྙིང་རྗེ་རྒྱ་ཆེན་ཀུན་ལ་ཕན་བསྟེར་ ( སྟེར)ཐམས་
ཅད་མཁྱེན་པ་འགྲོ་མགོན་ཆེན་པོ་ཏཱ་ལའི་བླ་མའི་ཐམ་ཀ་ཞེས་དང་།
དེ་བཞིན་དུ་སྤྱི་ལོ་ ༡༩༣༩ ལོར་བོད་ཀྱི་རྒྱལ་ཚབ་རྭ་སྒྲེང་རིན་པོ་ཆེ་
ལའང་། རྒྱལ་ཁབ་རོགས་བྱེད་འགྲོ་བ་ཀུན་འདུལ་བསམ་གཏན་གྱི་
སློབ་དཔོན་ར་སྒྲེང་ཧུ་ཐོག་ཐུའི་ཐམ་ཀ་ཞེས་པ་དང༌། ད་དུང་མདོ་
སྨད་ཀྱི་ཕྱོགས་སུའང་སྤྱི་ལོ་ ༡༩༣༣ལོར་ཀུན་མཁྱེན་འཇམ་དབྱངས་
བཞད་པ་སྐུ་ཕྲེང་ལྔ་བ་ བསྟན་པའི་རྒྱལ་མཚན་མཆོག་ལ་རྒྱལ་ཁབ་
ཕན་ལྡན་རྒྱལ་བསྟན་སྤེལ་མཛད་བཙུན་པ་འཇམ་དབྱངས་བཞད་པ་
ཡ
196
ཨ་མས་ཁ་



ཡ. སྲོལ་རྒྱུན་རིག་པའི་གཟི་འོད། • ཡ
ཧུ་ཐོག་ཐུའི་ ཐམ་ཀ། ཞེས་ དེ་དུས་ཀྱི་ཐམ་ ཀ་ སོགས་ཀྱི་ངོས་ལ་་
བལྟས་ན་ད་བཟོད་རྒྱམས་ཁམས་ཀྱི་དོད་དུ་རྒྱལ་ ཁབ་ ཅེས་པའི་ཐ་
སྙད་འདི་གསར་དུ་བཀོལ་བའི་མགོ་ཚུགས་ཤིང༌། དེ་ནས་བཟུང་
རྒྱལ་ཁབ་ཕྱི་ནང་ཀུན་ཏུ་རྒྱལ་ཁམས་ལ་རྒྱལ་ཁབ་ཅེས་པའི་ཐ་སྙད་
འདི་བེད་སྤྱོད་བྱས་ཤིང་དར་ཁྱབ་ཆེན་པོ་རུ་སོང་བ་ཞིག་ རེད་སྙམ།
མདོར་ན་སྔར་བོད་ཀྱི་ཡིག་ཐོག་གི་རྒྱལ་ཁམས་ཞེས་པ་དེང་སང་གི་
རྒྱལ་ཁབ་ཅེས་པ་དང་འཇུག་ཡུལ་འདྲ་ཞིང་དོན་ཡང་གཅིག་ཏུ་གྱུར་
འདུག་གོ །།
གསུམ་པ། མཇུག་བསྡུ་བ།
དེ་ལྟར་གནའ་རབས་བོད་ཀྱི་ཡིག་ཐོག་གི་རྒྱལ་ཁབ་དང་རྒྱལ་ཁམས་
གཉིས་ཀྱི་འཇུག་ཚུལ་དེ་སྔོན་རབས་བོད་ཀྱི་ལོ་རྒྱུས་དེབ་ཐེར་དང་།
ཆོས་འབྱུང་རྣམ་ཐར། བོད་ཀྱི་རྒྱལ་རབས་རིམ་བྱོན་གྱི་ཡིག་ཚང་
སོགས་གུང་བསྒྲིགས་ཤིང་དེའི་ཐོག་ནས་སྤྲོས་ན་འདི་ལས་ཀྱང་རྒྱས་པ་
ཞིག་འབྱུང་སྲིད་མོད། འོན་ཏེ། དེ་ལྟའི་དབང་དུ་བཏང་ན་གླུ་
བརྒྱ་ཚིག་གཅིག་གི་རྒྱུ་རུ་དོགས་ཤིང་ཚིག་ཀྱང་ཡང་བསྐྱར་ཡང་ཟློས་
སུ་འགྱུར་འགྲོ་བས་འདི་ཙམ་གྱིས་ཆོག་ཤེས་པར་བྱས་ཀྱང་། སྤྱིར་
དེང་སང་འདི་འདྲ་མིག་ལ་ཐོགས་མཁན་དང་། ཡིད་ཀྱི་ཚོར་མཁན་
མི་འདུག་པས། ཚིག་གཅིག་ཡང་ཡང་མ་བཟླས་ན་སྐྱེ་བོ་ལ་ལའི་བློ་
ངོར་ཐད་ཀར་འཕྲོད་དཀའ་བའི་འདི་ལྟར་མི་འབྲི་རང་འབྲི་རུ་གྱུར་
སོང་། ཡིན་ནའང་། གལ་སྲིད་འདི་ལ་དངོས་པོའི་གནས་ཚུལ་
དང་མཐུན་པའི་ལེགས་ཆ་རེ་ཡོད་ན་ལེན་པར་བྱ་ཡི་མེད་ན་ནི་འདོར་
བར་བྱའོ། ། དེ་ལྟར་གནའ་རབས་བོད་ཀྱི་ཡིག་ཐོག་གི་རྒྱལ་ཁབ་
དང་རྒྱལ་ཁམས་ཞེས་པའི་མིང་གི་འཇུག་ཡུལ་ལ་དཔྱད་པ་གཟུར་
= 197 ག་



=
=
ཁ • དུས་རབས་ཀྱི་བསམ་གཞིགས། • ཡ
གནས་མཆོད་པའི་མེ་ཏོག་ཅེས་བྱ་བ་རེ་ཞིག་ལ་བཤད་ཟིན་ཏོ། །
འདིར་སྨྲས་པ།
གཅིག་ཏུ་མཁས་པས་བརྟགས་དཔྱད་མ་མཛད་ཅིང༌། །
གཉིས་སུ་ཕལ་བས་མཉམ་འཇོག་མ་བྱས་པར། །
གསུམ་དུ་ལོ་རྒྱུས་རིགས་ལ་གོམས་པའི་ཕྱིར། །།
བཞི་ནས་ལྷག་བསམ་དག་པས་འདི་སྐད་སྨྲས། །
ལྔ་ཕྲག་རིག་པའི་གནས་རྣམས་རྒྱན་བྱེད་ཀྱི། ། །
དྲུག་འགྱུར་སྙན་རྩོམ་ལྟ་བུ་མ་ཡིན་མོད། །
བདུན་ཟུར་ཀུན་སློང་ངན་པས་མ་བཅིངས་བར། །
བརྒྱུད་བཀག་སྤངས་ཏེ་དྲང་བོའི་ལམ་ནས་བྲིས། །
ཁག-
1 98 ཨ་ཕས་



པའམ • སྲོལ་རྒྱུན་རིག་པའི་གཟི་འོད། · --
བོད་རྒྱལ་གྲི་གུམ་བཙན་པོ་ལོང་ངམ་གྱི་
བཀྲོངས་རྐྱེན་ལ་རགས་ཙམ་
དཔྱད་པ། །
ལྕང་སྐྱ་དགེ་འདུན་བཀྲ་ཤིས། (རོང་བོ)
(༡)གསུངས་ཚུལ་གཞན་བཀོད་པ།
གངས་ཅན་བོད་ཀྱི་རྒྱལ་རབས་བརྒྱད་པ་གྲི་གུམ་བཙན་པོ་བཀྲོངས་
རྐྱེན་ལ་ལོ་རྒྱུས་དང་ཆོས་འབྱུང་ མང་ བོར་གསུངས་ཚུལ་འདྲ་མིན་
འབྱུང་སྟེ། རྒྱལ་རབས་གསལ་མེར། རྒྱལ་བོ་གྲི་གུམ་བཙན་པོ་དེ།
ཐུགས་གདོན་གྱིས་བསླུས་ནས། བློན་པོ་ལོང་ངམ་རྟ་རྫི་ཟེར་བ་ཞིག་
ལ། ཁྱེད་ཀྱིས་ ངའི་འཐབ་ཡ་བྱེད་དགོས། ལོང་ངམ་གྱིས་་་་་་
འབངས་ཤིག་གིས་རྗེའི་འཐབ་ཡ་མི་ཡོང་བར་ཞུས་ཀྱང་། དབང་
མེད་དུ་བཅོལ་བས་འཐབ་པར་ཆས་པ་སོགས་དང་། རྒྱལ་བོས་སྤྲུལ་
བའི་ ཁྱི་ མོ་ རྣ་ གསང་ མ་ ལོང་ ངམ་ གྱི་ སར་ ཉན་ རྣར་ བཏང་ བས།
ལོང་ངམ་གྱིས་ཚོར་ནས་བསླུ་བྲིད་ཀྱི་ཚིག་སྣ་ཚོགས་བཤད་པ་བཞིན།
ཁྱི་མོས་རྒྱལ་བོར་སྨྲས་པ་ལྟར་རྒྱལ་བོས་ཀྱང་ལོང་ངམ་ལ་འཐབ་དུས།
བསྭོ་ སྒྲ་ བཏབ་ པས་ གླང་ དམར་ འགྲོགས། ཐལ་ སྒྲོ་ རལ་ བས།
ཐལ་ཚུབ་ཀྱིས་མིག་ཁེབས། ཝ་རོས་དགྲ་ལྷ་ཡལ། ཁྱོ་རོས་ཕོ་ལྷ་
ཡལ། རལ་གྲི་ཀླད་ལ་བསྐོར་བས་རྨུ་ཐག་ཆད། དེར་བློན་པོས་
རྒྱལ་པོའི་དཀྲལ་བའི་མེ་ལོང་ལ་མདའ་བརྒྱབ་པས་བཀྲོངས་པ་སོགས་
གནའ་བོའི་ལྷ་སྒྲུང་གི་ཤན་ཞུགས་ཐེབས་ཏེ་བྲིས་པར་སྣང་ལ། དེ་
ལྟར་ན་ཁྱི་མོས་མི་སྐད་སྨྲས་ཏེ་རྒྱལ་བོས་ཁྱི་མོ་ཞིག་གི་ཁ་ལ་ཉན་པ་
དང་། དགོས་པ་གཞན་གང་ཡང་མེད་པར། རྗེ་རྒྱལ་བོས་དབང་
ཁ 199
-



-- • དུས་རབས་ཀྱི་བསམ་གཞིགས། • -
མེད་དུ་འབངས་མི་ཞིག་ལ་འཐབ་ཟླ་བཅོལ་མི་སྲིད་པར་སྙམ་མོ། །
བཤད་ ཚུལ་ འདི་ དང༌ མཐུན་ པར་ ལྡེའུ་ ཆོས་ འབྱུང༌ ལས་ ཀྱང་།
གཡས་ས་སྤྲེའུ་ཁྲིད་པས་ཕོ་ལྷ་ཡར། ། གཡོན་དུ་བྱི་ལ་ཁྲིད་པས་མོ་ལྷ་
ཡར་ཞེས་པ་ཙམ་ལས་བཤད་ཚུལ་འདི་ལྟར་རོ། ། ཀ་བཀོལ་མ་ལས།
ཁ་ཆེའི་ རྒྱལ་བོ་དང་གཡུལ་སྤྲད་ནས་ བོད་རྒྱལ་ནས་ལོག་པའི་ལོག་
པའི་ལམ་དུ། ཁ་ཆེའི་མི་ལུས་པ་ཞིག་ན་རེ། བོད་ཀྱི་དཔའ་བོས་
གཞུ་ཀ་བ་ཙམ་ལ་མདའ་ཕྱ་མ་ཙམ་འཕེན་པ་བྱུང་། ཕ་གི་ན་ཟེར་
ནས་ཕ་བོང་ལ་ལྡེམ་མེ་འ དུག་པ་དམག་མི་ཚོས་མཐོང་བས། ལ་ལ་
ན་རེ་རྒྱལ་བོ་ཡིན་ཟེར། ལ་ལ་ན་རེ་འབངས་ལོང་ངམ་ཡིན་བརྟག་
པའི་སྙན་ཕྲ་བཅུག་པས། རྒྱལ་བོས་རྩལ་འགྲན་ཟེར་བ་ལ། ལོང་
ངམ་ གྱིས་ངས་མ་ཐུབ་ན་ང་ལ་ཆད་པ་འོང་སྙམ་ནས་ གྱ་ལོག་སྨྲས་
སོགས་གསུངས་པ་ཅུང་ཙམ་བདེན་པ་ལྟར་དུ་སྣང་བས་དཔྱོད་ལྡན་
རྣམས་ཀྱིས་དཔྱད་པར་འཚལ། དཔྱིད་ཀྱི་རྒྱལ་མོའི་ གླུ་དབྱངས་
དང་དེབ་ཐེར་དམར་པོ་ལས། གྲི་གུམ་བཙན་པོས་ལོང་ངམ་དང་
འཐབ་ཟླ་བཅོལ་ནས་འཐབ་པས་བློན་པོས་བཀྲོངས་ཞེས་པ་ཙམ་ལས་
གསལ་ཁ་ཆེར་མ་གཏོད་ལ། གསུངས་ཚུལ་གཞན་ ཏུང་ཧོང་ཡིག་
རྙིང་གི་དོན་གོ་སླ་བར་སྨྲས་ན་གྲི་གུམ་བཙན་པོ་འཁྲུངས་དུས་མཚན་
ཅི་གསོལ་ཞེས། མ་མ་གྲོ་ཞལ་སྐྱི་བརླིང་མ་ལ་དྲིས་པས། དེ་ན་རེ་
སྐྱི་བྲག་དམར་ཉིལ་ལམ་མ་ཉིལ། སྤང་གདན་མ་འབྲི་སྤང་མེས་ཚིག་
གམ་མ་ཚིག ། མཚོ་དམ་ལེ་དཔལ་མཚོ་སྐམ་མམ་མ་སྐམ་ཞེས་
དྲིས་པར། བྲག་མ་ཉིལ། མཚོ་ཡང་མ་སྐམ། སྤང་ཡང་མ་ཚིག་
ཞེས་སྨྲས་ན་ཡང་། མ་མ་ལོ་ རྒས་ དྲགས་ པས་ ལོག་ པར་གོ་ནས།
འོ་ན་ཆུ་གྲིར་ཐེབས་པས་མཚན་གྲི་གུམ་བཙན་པོ་ཞེས་མཚན་འདོགས་
ཕ– 200 ཡཁས



ཡ- • སྲོལ་རྒྱུན་རིག་པའི་གཟི་འོད། -
ཉེས་ཤོར་ཏེ། ཐུགས་ལ་གདོན་གསོལ་ནས། རྒྱལ་སྲས་ནམ་་་་
མཁར་འགྲོ་བ་སོགས་འཕྲུལ་དང་གཟི་བྱིན་ཆེན་པོ་མངའ་བར་བརྟེན།
ལོང་ངམ་ལ་བཙན་པོ་གཉའ་འཇོག་བྱས་ཏེ་འཐབ་དགོས་པའི་བཀའ་
ཕབ་པས། ལོང་ངམ་དང་འཐབ་སྟེ་བཀྲོངས་པར་བཤད་པ་དང་།
སྒོ་དེ་དང་མཐུན་པར་དཔའ་བོ་གཙུག་ལག་ཕྲེང་བས་ཀྱང་། འདི་
འཁྲུངས་ཚེ་ཨ་ཕྱིག་གདགས་ལྷ་དཀར་མོ་ལ་མཚན་ཅི་གསོལ་དྲིས་པས།
བླ་སྤང་དང་མ་དང་མེས་མ་ཚིག་གམ། བླ་མཚོ་སྔོན་མོ་མ་སྐམས་
སམ། བླ་བྲག་དཀར་པོ་མ་ཉིལ་ལམ་ཟེར་བ་ལ། དེ་མ་ཉམས་སྨྲས་
ཀྱང༌། རྒན་མོ་རྒན་ཆེས་པས་དབང་བོ་ཉམས་པས་ལོག་པར་གོ་སྟེ།
འོ་ན་རྒྱལ་བོས་མི་ཟིན་ཟེར་ནས་མཚན་ལོག་པར་བཏགས་ཅེས་བཙན་
པོ་བཀྲོངས་རྐྱེན་ལ་བ=ད་ཚུལ་འདྲ་མིན་ཉོག་འཛིངས་ཏུ་གྱུར་བ་ཧ་
ཅང་མང་ངོ༌། །
(༢) རང་ལུགས་བཞག་པ།
དངོས་པོ་གནས་ཚུལ་ལྟར་བཤད་ན། གྲི་གུམ་ བཀྲོངས་རྐྱེན་ནི་་་
སྐབས་དེའི་སྤྱི་ཚོགས་ཀྱི་ཆོས་ལུགས་གྲུབ་མཐའི་ཐན་འཁྱེར་ལ་བསྟེན་
ཏེ། བཙན་པོ་འདི་བཀྲོངས་པར་གསལ་ལ། བོད་རྗེ་གཉའ་ཁྲི་
བཙན་པོ་ནས་བོད་ཡུལ་་དུ་གདོད་མའི་ཆོས་ལུགས་བརྡོལ་བོན་བྱ་བ་
ཐོག་མར་བྱུང་ཞིང་། ཆོས་ལུགས་འདི་གནམ་གྱི་ཁྲི་བདུན་རིང་བེད་
སྤྱོད་དང་གོང་འཕེལ་བཏང་བ་ཡིན་ལ། བཙད་པོ་གྲི་གུམ་གྱི་སྐབས་
སུ་སླེབས་དུས། གདོད་མིའི་བརྡོལ་བོན་དང་འདྲེས་པའི་བོན་གྱི་
གྲུབ་མཐའ་གཞན་ཞིག་ལ་བརྟེན་པ་གསལ་ཏེ། ཆོས་འབྱུང་མཁས་
པའི་དགའ་སྟོན་ལས། དེ་ཚེ་རྒྱ་གར་ཡུལ་དང་སྟག་གཟིག་མཚམས།
།གུ་རུ་ཝ་ཏ་ཅེས་བྱའི་ཡུལ་ཁམས་ནས། །མུ་སྟེགས་བོན་པོ་འ་ཞ་ཞེས་
— 201 -



ཡ-. དུས་རབས་ཀྱི་བསམ་གཞིགས། --
པ་བྱུང༌། ། གནམ་ལ་འཕུར་ཞིང་ཁ་ནས་མངོན་ཤེས་སྨྲ། །ཤིང་ལ་
འབྲེང་འདྲ་རྡོ་ལ་ལྷུ་གཟུག་འདྲལ། ། རྟག་ཏུ་ཤ་ཆང་གིས་ནི་འདྲེན་
མཆོད་བྱེད། ། དེ་ལ་རྒྱལ་བོས་བླ་མཆོད་བཀུར་སྟེ་མཛད། ། ཅེས་
འབྱུང་བ་ལྟར་རྒྱལ་བོས། མུ་སྟེགས་བོན་པོ་འ་ཞ་ཞེས་པ་དེའི་རྫུ་
འཕྲུལ་ནུས་གསུམ་གྱིས་ཐུགས་དྲངས་ཏེ། དེ་ལ་བསྟེན་ནས་སྔོན་གྱི་
བརྡོལ་བོན་བསྒྱུར་བཀོད་བཟོས་པས། ནང་ཁུལ་མ་མཐུན་པ་ཧ་
ཅང་གསལ་ལ། བོད་ཀྱི་ལོ་རྒྱུས་གཡུ་ཕྲེང་ལས། སྐབས་དེར་རྒྱལ་
གཤིན་དོ་མཉམ་པ་ཙམ་ཆགས་པར་མ་ཟད། རྒྱལ་བོས་བཀའ་མི་
སྩོལ། བློན་པོས་གྲོས་མི་འཆའ། གཤིན་གླུ་དེང་གསུམ་མ་བླངས་
པར། རྒྱལ་རློམ་གླུ་བྲོ་མི་རོལ། ཞེས་དང་། དུས་ལན་གཅིག་
ཙམ་ན། སྲས་དབོན་རྣམས་ཀྱི་སྐུ་རིང་ལ། རྒྱལ་སྲིད་བོན་པོས་
འཁྱེར་བར་མཆི་ སོགས་ལ་བལྟས་ནའང་། གྲུབ་མཐའི་འཐེན་་་་
འཁྱེར་གྱི་སྲིད་དབང་འཕྲོག་རྩོད་ཀྱི་འཐབ་རྩོད་རྣོ་ངར་ཅན་བྱུང་བ་
མཚོན་ཐུབ་ལ། རྒྱལ་བོ་གྲི་གུམ་གྱིས་འདི་ལྟ་བུའི་ཛ་དྲག་གི་འཐབ་
འཛིང་གིས། སྲིད་དབང་འཆོར་དོགས་ནས། སྐུ་སྲུང་བའི་བོན་
ཙམ་ལས། རང་དང་ཞེ་འདོད་མི་མཐུན་པའི་བོན་གཤིན་རྣམས་
མཐའ་བཞིར་སྤྲུགས་ཤིང༌། བརྡོལ་བོན་ཐབས་ཀྱིས་བསྣུབས་ནས་
རྒྱལ་སྲིད་འཛིན་སྐྱོང་སྤེལ་གསུམ་བྱེད་པའི་མཛད་སྒོ་བཤམས་མ་ཐག
གདོད་མའི་བརྡོལ་བོན་གྱི་རིང་ལུགས་འཛིན་པའི་བོད་གཤིན་རྣམས་
ཀྱིས་ཐབས་བརྒྱ་ཇུས་སྟོང་གིས་རྒྱལ་ཕྲན་རྒྱལ་བོ་ལོང་ངམ་ལ་སྐྱབས་
བཅོལ་བས། ལོང་ངམ་བོན་གཤིན་དེ་དག་གི་ཚབ་བྱེད་མི་སྣར་གྱུར་
བས་ ཁོས་གཡོ་སྒྱུའི་སྦྱོར་བ་སྣ་ཚོགས་བཤམས་ཏེ་རྒྱལ་བོ་ གྲི་གུམ་་་
བཀྲོངས་པ་ཡིན། ལོ་རྒྱུས་མང་པོར་རྒྱལ་བོ་བཀྲོངས་མཁན་ལོང་
--- 202 ཨ་ཕ་



—• སྲོལ་རྒྱུན་རིག་པའི་གཟི་འོད། • -
ངམ་རྟ་རྫི་ཡིན་པ་སོགས་བཤད་ཚུལ་མང་ཡང༌། དོན་དུ་ན་ལོང་
ངམ་དེ་ཡང་དམག་དོན་དང་སྒྲིག་གཞི་ཡོད་ པའི་རྒྱལ་ཕྲན་ཞིག་གི་
རྒྱལ་བོར་ངེས་ཏེ། ལོ་རྒྱུས་གཡུ་ཕྲེང་ལས། ལོ་ངམ་བྱ་བ་ཡང་རྒྱལ་
ཕྲན་ཞིག་ ཡིན་ སྟབས་། བོན་ གྱིས་ རྒྱབ་བྱས་ནས་དམག་འཁྲུག་་་་
ལངས་པའི་ནང་བཙན་པོ་བཀྲོངས་ནས་རེ་ཞིག་རྒྱལ་སྲིད་ཀྱང་ལོ་ངམ་
ལ་ ཤོར་བར་ སྣང་ཞེས་ གསུངས་ པས་ཀྱང་རྟོགས་ལ། ལྡེའུ་ཆོས་་་
འབྱུང་ལས་ཀྱང་། ང་ཅིས་ཀྱང་གྲི་ཤིར་འགུམ་ན་རྒྱལ་བོ་ལོང་ངམ་
རྟ་རྫི་དང་འཐབ་ཟེར་ནས་འཐུབ་དུས་བཏབ་པས། ལོང་ང་ངམ་ན་
རེ། ང་ཁྱོད་ལ་འཐབ་ཆད་མེད། ང་ང་རང་གི་ཡུལ་ན་ཆེ། ཁྱོད་
ཁྱོད་རང་གི་ཡུལ་ན་ཆེ་ཟེར་བས། མ་ཉན་ནས་ཐལ་བ་འཚལ་དུ་
འཐབ་དུས་བཏབ་ཅེས་གསུངས་པས་ཀྱང་། ལོང་ངམ་ནི་ཁྱོད་ཆེ་ང་
ཚིག་ཅན་གྱི་ང་རྒྱལ་དང་དཔུང་ཤུགས་མཆིས་པའི་རྒྱལ་ཕྲན་རྒྱལ་བོ་
ཞིག་ཡིན་པ་ལས། འབངས་རང་ག་བ་ཞིག་མིན་པར་གསལ་ལོ། །
གོང་གསལ་དེ་ ལྟ་ བའི་ གཤིན་བོན་ནང་ཁུལ་གྱི་གྲུབ་མཐའི་འཐེན་
འཁྱེར་གྱིས་རྣོ་ངར་འཐབ་རྩོད་ལ་བསྟེན་ཏེ། རྒྱལ་ཕྲན་རྒྱལ་བོ་ལོང་
ངམ་གྱིས་བསམ་སྦྱོར་ངན་པས། བོད་ཀྱི་རྒྱལ་བོ་གྲི་གུམ་བཙན་པོ་
བཀྲོངས་ནས་སྤུར་ཟངས་ཆེན་ཁ་སྦྱོར་གྱི་ནང་དུ་བཅུག་སྟེ་གཙང་ཆུའི་
གཞུང་ལ་བསྐྱུར། གཞན་དུ་ན་གདོད་མའི་བརྡོལ་བོན་རྗེས་འབྲང་
རྣམས་ཀྱིས་གྲི་གུམ་བཙན་པོར་གླེང་བཀའ་ཏེ། མཚན་འདོགས་
ལུགས་ནོར་བ་དང༌། ཐུགས་ལ་གདོན་ཞུགས་པ་སོགས་སྐྱེ་བོ་ཀུན་
གྱི་རྣར་མི་འགྲོ་བའི་བྱ་སྤྱོད་དེ་དང་དེ་བསྟར་ནས་བཀྲོངས་པ་སོགས་
གཏམ་རྒྱུད་མཚར་ཅན་གྱིས་རྟོག་བཟོ་མང་བོ་བྱས་པ་ནི་དོན་དུ་མི་
གནས་པའི་གཏམ་མོ། །
= 203 ཁ



- • དུས་རབས་ཀྱི་བསམ་གཞིགས། • –
གྲུབ་མཐའ་ཐམས་ཅད་ཀྱི་ཡང་རྩེ་དཔལ་ལྡན་
ཐལ་འགྱུར་བའི་ཐུན་མོངས་མ་ཡིན་པའི་
ཁྱད་ཆོས་བརྒྱུད་ཆེ་ལོང་དུ་བཤད་པ་
རྒྱལ་བ་དགྱེས་པའི་མཆོད་སྤྲིན།
གླིང་སྐྱེས་དཀོན་མཆོག་སྐལ་བཟང༌།
གང་གི་མཁྱེན་བརྩེ་ལྷ་ཡི་རྫིང་རིང་ལས། །
གང་འཚམ་ཐབས་ཀྱི་འོད་སྟོང་རབ་འབར་བས། །
གང་ཞིག་མ་རིག་མུན་ལས་འདྲེན་མཛད་པ། །
གང་གི་ཞབས་ཟུང་སྤྱི་བོའི་རྒྱན་དུ་བསྟེན། །
ཐུབ་བསྟན་རིན་ཆེན་ཐང་མར་བརྡལ་བའི་མཚོར། །
བདེ་བླག་བསྐྱོད་པའི་ཐབས་ཤེས་གྲུ་བོ་ཆེ། །
ཉེ་བར་སྩོལ་མཛད་ཀླུ་སྒྲུབ་ཡབ་སྲས་སོགས། །
འཕགས་བོད་དེད་དཔོན་མཁས་རྣམས་རྒྱལ་གྱུར་ཅིག །
དེ་ཡང་འཛམ་གླིང་གི་ས་ཆེན་པོའི་ཁོར་ཡུག་ཀུན་ཏུ་འཚོ་སྡོད་ཀྱི་་
སེམས་ཅན་སྤྱི་དང༌། ཁྱད་པར་དུ་འགྲོ་བ་མིའི་རིགས་སུ་གཏོགས་
པ་སུ་ཡིན་རུང་ཡིད་ཀྱི་འདོད་པ་གཅིག་པུ་ནི་ཟད་རྒྱུ་མེད་པའི་བདེ་བ་
འབའ་ཞིག་སྒྲུབ་ཀྱིན་འདུག་ནའང་། བདེ་བ་སྒྲུབ་ཚུལ་གྱི་ཐབས་མ་
ནོར་ བ་ ཞིག་ གི་ སྟེང་ ནས་ སྒྲུབ་ པ་ ནི་ ཤིན་ ཏུ་ དཀོན་ པར་ གདའ།
དེར་མ་ཟད་ཐབས་ཕྱིན་ཅི་ལོག་པར་བརྟེན་ནས་རང་ཉིད་བདེ་འདོད་
དུ་ཁས་འཆེ་བ་རྣམས་ཀྱང་རང་གཞན་གཉིས་ཕུང་གི་ཆོས་སུ་སྦྱོར་བ་
-མཁས 204 མཁས་



- • སྲོལ་རྒྱུན་རིག་པའི་གཟི་འོད། · ལས་
in
iri
K
{ vie
]
མ་གཏོགས། རྣལ་མའི་བདེ་དགེ་ཡི་འཚོ་བ་ངོ་ཐོག་པ་ཞིག་ལོན་པ་
ནི་ང་ཚོ་འགྲོ་བ་མིའི་རིགས་སུ་གྱུར་བ་ལ་ཕྱོགས་ལྷུང་གིས་ལྟོས་ན་མ་
གཏོགས་ ཆེས་མེད་པ་ལྟ་བུར་སྣང་། དེ་དག་གི་རྩ་བའང་མཐར་
གཏུགས་ན་ནང་སེམས་ཀྱི་འགྱུ་ཕྱོགས་དེ་ཉིད་རང་དོན་འབའ་ཞིག་པ་
དང༌། སྙིང་རྗེ་སྤྱི་སེམས་བྲལ་བ། ཡོད་ཚད་ཧམ་ཟུང་དང་སྒེར་
སེམས་སོགས་ཀྱི་ངན་ལྟ་འདིས་ལན་པ་ལས་གཞན་ཅི། དེས་ན་ནང་
སེམས་ཀྱི་འགྱུ་ཕྱོགས་དགེ་བར་ཕྱོགས་པ་ལ་གཞན་ཕན་གྱི་ལྟ་སྤྱོད་
བཟང་བོ་ཞིག་ རང་རྒྱུད་དུ་ཆགས་ པར་བྱེད་ རྒྱུ་ནི་གལ་རེ་ཆེ་ ཕྱིར།
ངེས་བར་དུ་མཁའ་ཁྱབ་ཀྱི་འགྲོ་བ་སེམས་ཅན་ལ་རང་ཉིད་ཀྱི་མ་ལྟར་
བརྩེ་བའི་བྱམས་པ་དང་། སྙིང་རྗེ་ལ་བརྟེན་ནས་རང་ནུས་ཡོད་
ཚད་གཞན་ཕན་བདེ་སྒྲུབ་ཀྱི་ཆེད་དུ་གཏོང་བ། དངོས་པོ་རྣམས་ཀྱི་
རང་བཞིན་གང་ཡིན་གཏན་ལ་འབེབས་པའི་ཤེས་རབ་ཀྱི་འོད་སྣང་
ཤིན་ཏུ་གསལ་བ་ཞིག་གིས་ཉེས་པ་ཉེས་བར་སྟོན་པ་དང་། ལེགས་
ལམ་ལེགས་པར་སྟོན་པའི་སྒྲོན་མེ་ཞིག་སྲིད་པའི་ཁྱོན་དུ་སྦར་ཐུབ་
པར་མཛད་རྒྱུ་ནི་སྐྱེ་བོ་རྣམ་དཔྱོད་ཅན་གྱི་ལས་སྐལ་ཉག་གཅིག་ཡིན།
དེ་ཡང་སྟོན་པ་སངས་རྒྱས་ཀྱིས་ཇི་ལྟར་གསུངས་པ་དེ་ལྟར་མི་སྒྲུབ་
པར། བྱ་བ་ཕལ་ཆེར་ཚེ་འདིའི་ལྟོ་གོས་གཏམ་གསུམ་དང་། རང་
གཞན་ལ་ཆགས་སྡང་གི་ལྟ་ཚུལ་དང་། དཔལ་འབྱོར་ཆུད་ཟོས་སུ་
བཏང་སྟེ་སྡུག་པའི་ལས་ལ་འཇུག་པ་དང་། རྙེད་བཀུར་སྙན་གྲགས་
སོགས་བདེ་བ་ཉི་ཚེ་བ་དང་འཇིག་རྟེན་ཆོས་བརྒྱད་ཀྱི་འཆང་ཞགས་
གིས་དམ་དུ་བཅིངས་པས། ལས་རྒྱུ་འབྲས་དང་འཛམ་གླིང་ཞི་་་
བདེའི་གོ་རིམ་ལ་རྡོག་བརྫིས་བྱས་ཏེ། ཚན་རིག་ལག་རྩལ་ལ་བརྟེན་
ནས་རི་ཆུ་ནགས་གསུམ་འགོས་གཏོར་བྱས་ཏེ་གཏེར་ཁ་སྔོག་འདོན་
ཡ= 205 -



E)
ཡ- • དུས་རབས་ཀྱི་བསམ་གཞིགས། -
བྱེད་པ་དང་རི་སྐྱེས་སྲོག་ཆགས་མེད་བརླག་བཟོ་པ་སོགས་རང་བྱུང་
ཁམས་ལ་གནོད་སྐྱེལ་བ་དང༌། དེའི་དབང་གིས་རྒྱལ་ ཁབ་ བར་་་
དང༌། མི་རིགས་བར། ཡང་ན་དུད་ཚང་སོ་སོའི་བར་འཐབ་རྩོད་
རྒྱུན་ཆད་མེད་པར་བྱུང་སྟེ་འབྱུང་འགྱུར་ལ་ཤུགས་རྐྱེན་ངན་པ་ཐེབས་
བཞིན་པ་འདིའི་ར་སྤྲོད་བྱེད་ཀྱིན་ཡོད། དེས་ན་སྟོན་པ་སངས་རྒྱས་
ཀྱིས་སེམས་ཅན་རྣམས་ཀྱི་ཁམས་མོས་པ་བསམ་པ་བག་ལ་ཉལ་ཐམས་
ཅད་ལག་མཐིལ་དུ་སྐྱུ་རུ་ར་བཞག་པ་ལྟར་ས་ལེ་གཟིགས་ཤིང་ཚན་
རིག་ལག་རྩལ་མངོན་དུ་མ་གྱུར་བའི་སྔོན་ཞིག་ནས་འཚེ་མེད་དགེ་
སྦྱོང་གི་བསམ་བློ་གཞིར་བཟུང་ནས་མངོན་མཐོ་ལྷ་མིའི་བདེ་བ་དང་
སེམས་ཅན་ཐམས་ཅད་སངས་རྒྱས་ཀྱི་སར་ཁྲིད་པའི་དམ་པའི་ཆོས་
གང་ལ་གང་འཚམ་དུ་གསུངས་པ་ཡིན་ནོ། ། དེ་ཐམས་ཅད་བསྡུས་
ན་འཁོར་ལོ་བར་མཐའ་གསུམ་དུ་འདུས་ཤིང་དེའི་དགོངས་པ་འགྲེལ་
ཚུལ་ཡང་རྒྱ་གར་དུ་ཀླུ་སྒྲུབ་ཡབ་སྲས་སོགས་རྒྱུན་དྲུག་མཆོག་གཉིས་
གྲུབ་ཆེན་བརྒྱད་ཅུ་དང་། བོད་དུའང་ས་དགེ་བཀའ་རྙིང་གི་གྲུབ་
མཐའ་སྨྲ་བའི་ལོ་པན་གནམ་ས་ཁེབས་པ་ལྟ་བུ་བྱུང་ངོ༌། ། དེའི་ནང་
ནས་ཀྱང་སྟོན་པ་སངས་རྒྱས་ཀྱི་དགོངས་པ་རྨ་མེད་པར་འགྲེལ་བ་ནི་
ཀླུ་སྒྲུབ་ཡབ་སྲས་དང་ཟླ་བསྐྱངས་རྣམ་གཉིས་རྗེ་བཙུན་ཙོང་ཁ་བ་
སོགས་གྲུབ་མཐའ་ཐམས་ཅད་ཀྱི་ཡང་རྩེ་དཔལ་ལྡན་ཐལ་འགྱུར་བའི་
གྲུབ་ མཐའ་སྨྲ་བ་རྣམས་ཡིན་ནོ། ། དེས་ན་ རང་ཉིད་ཀྱིས་ཀྱང་
སངས་རྒྱས་ལས་ཀྱང་བཀའ་དྲིན་ཟབ་པའི་རབ་འབྱམས་དགེ་བའི་
བཤེས་གཉེན་དག་གི་བཀའ་དྲིན་ལ་བརྟེན་ནས་རྗེ་ཡབ་སྲས་དང་ཀུན་
མཁྱེན་ཡབ་སྲས་ཀྱི་གཞུང་ལ་ཁུངས་བཅོལ་ཏེ། ཐལ་འགྱུར་བའི་
ཐུན་མོང་མ་ཡིན་པའི་ཁྱད་ཆོས་གཙོ་བོ་བརྒྱད་ཆེ་ལོང་ཙམ་དུ་བཤད་
ཡ-- 206 --



– · སྲོལ་རྒྱུན་རིག་པའི་གཟི་འོད། · -
པར་སྤྲོ་བས་འཇུག་གོ ། དེ་ཡང་འཇུག་འགྲེལ་ལས། ལུགས་འདི་
ནི་ཐུན་མོང་མ་ཡིན་པའོ། ། ཞེས་མཁས་པ་རྣམས་ཀྱིས་ངེས་བར་
མཛད་དུ་གསོལ་ཞེས་པའི་རང་རྒྱུད་པ་མན་ཆད་དང་ཐུན་མོང་བ་
མིན་རྒྱུའི་ཁྱད་ཆོས་ལ་ཕྲ་མོ་མང་ཡང་བསྡུས་ན་བརྒྱད་དང་། བཅུ་
གཅིག བཅུ་དྲུག ཉི་ཤུ་སོགས་སུ་འདུ་ཡང༌། འདི་བརྒྱུད་དུ་
སྤྲོ་བར་མོས་པས་དང་པོ་རང་མཚན་གྱིས་མ་གྲུབ་པ་དང༌། དེའི་རྒྱུ་
མཚན་གྱིས་ཀུན་གཞི་ཁས་མི་ལེན་པ་དང་། ཕྱི་དོན་འདོད་པ་དང་།
རང་རྒྱུད་མི་བཞེད་པ། རང་རིག་མི་འདོད་པ། སྒྲིབ་གཉིས་ཀྱི་
འཇོག་ཚུལ་ཐུན་མོང་མ་ཡིན་པ། ཉན་རང་ལ་ཆོས་རང་བཞིན་མེད་
རྟོགས་ཡོད་པར་ཁས་ལེན་པའི་ཚུལ། སངས་རྒྱས་ཀྱིས་ཇི་སྙེད་པ་
མཁྱེན་ཚུལ་བཤད་པ་དང་བརྒྱད་ལས།
རང་མཚན་མི་འདོད་པ། །
སྤྱིར་རང་གི་མཚན་ཉིད་ཅེས་པ། ཆོས་རང་རང་འཇོག་བྱེད་དམ་ངོ་
བོ་ལ་བྱེད་པའང་ཡོད་པས་དེ་མི་འདོད་པ་མ་ཡིན་པར། བདེན་
འཛིན་ལྷན་སྐྱེས་ཀྱིས་བཟུང་བ་ལྟར་གྲུབ་ན་དེ་ནི་བདེན་པར་གྲུབ་པ།
དོན་དམ་པར་གྲུབ་པ། རང་བཞིན་གྱིས་གྲུབ་པ། རང་དབང་དུ་
གྲུབ་པ། རང་གི་མཚན་ཉིད་ཀྱིས་གྲུབ་པར་སོང་བས་དེ་ཐམས་ཅད་
གཏན་ནས་མེད་པས་ལུགས་འདིར་བརྟག་པ་མཐའ་བཟུང་གི་སྒོ་ནས་
རྟགས་ཀྱི་དགག་བྱའི་ཚད་ཡིན་ནོ། །དེའི་རྒྱུ་མཚན་གྱིས་རང་མཚན་
དོན་དམ་པར་ཡོད་པར་འདོད་ན་བྱེ་མདོ་སེམས་གསུམ་གང་རུང་དུ་
འགྱུར་ལ། དོན་དམ་པར་མེད་ཀྱང་ཐ་སྙད་དུ་ཡོད་པར་འདོད་ན་
རང་རྒྱུད་པར་འགྱུར་བའི་ཕྱིར་འདི་བས་རང་མཚན་ཐ་སྙད་དུའང་
ཞལ་གྱི་མི་བཞེས་སོ། ། གལ་ཏེ་ཐ་སྙད་དུ་རང་གི་མཚན་ཉིད་ཀྱིས་
པ= 207 -



- • དུས་རབས་ཀྱི་བསམ་གཞིགས། • --
གྲུབ་པར་འདོད་ན་བློ་ལ་མ་ལྟོས་པར་ཚུགས་ཐུབ་དུ་འགྱུར་བས་་་
འཕགས་པ་རྣམས་ཀྱིས་ཆོས་རྣམས་ རང་བཞིན་དུ་མེད་པར་རྟོགས་
པའི་ཚེ་དེ་དག་གི་ཡེ་ཤེས་དེའི་དམིགས་དགོས་པ་ལ་མ་དམིགས་པའི་
ཕྱིར་མེད་པར་འགྱུར་ལ། དེ་ལྟར་འཕགས་པ་རྣམས་ཀྱི་ཡེ་ཤེས་དེ་
མངོན་དུ་མ་བྱས་པའི་སྐབས་དངོས་པོ་དེ་རྣམས་ཡོད་ལ། མངོན་དུ་
བྱས་པའི་ཚེ་མེད་པར་གྱུར་བས་འཕགས་པའི་ཡེ་ཤེས་དེ་དག་དངོས་
པོའི་རྒྱུར་ ཐལ་ བ་ དང༌། ཡང་དངོས་པོ་ རྣམས་ ཀྱི་རང་གི་མཚན་
ཉིད་ཀྱིས་གྲུབ་ན་ཐ་སྙད་བཏགས་པས་མ་ཚིམ་པར། མྱུ་གུ་སྐྱེ་ཞེས་
པ་ལྟ་བུ་ལ་དེ་ལྟར་བཏགས་པའི་བཏགས་དོན་ལ་རིགས་པས་དཔྱད་
པའི་ཚེ་མྱུ་གུ་རང་བཞིན་གྱིས་གཅིག་གམ་ཐ་དད་གང་རུང་གིས་སྐྱེ་བ་
རིགས་པས་བཙལ་ནས་རྙེད་དགོས་ཏེ། མི་རྙེད་ན་ཐ་སྙད་ཙམ་དུ་
འགྱུར་གྱི། རང་གི་མཚན་ཉིད་ཀྱིས་གྲུབ་པར་མི་འགྱུར་བའི་ཕྱིར། །
ཞེས་ ཐ་སྙད་ བདེན་ པ་ རིགས་ པས་ དཔྱད་ བཟོད་ དུ་ ཐལ་ བ་ དང་།
དངོས་པོ་རྣམས་ཀྱི་སྐྱེ་བ་ཐ་སྙད་དུ་རང་གི་མཚན་ཉིད་ཀྱིས་གྲུབ་པ་
མཐའ་བཞིའི་སྐྱེ་འགོག་སོགས་དེ་ཁོ་ན་ཉིད་ལ་དཔྱོད་པའི་རིགས་པས་
མི་ཁེགས་ན། དོན་དམ་པར་གྲུབ་ པའི་ སྐྱེ་བ་ཡང་མི་ཁེགས་པར་
འགྱུར་ཏེ། རང་གི་ མཚན་ ཉིད་ ཀྱིས་གྲུབ་ན་དོན་དམ་པར་གྲུབ་
དགོས་པའི་ཕྱིར་རོ། ། ཞེས་དོན་དམ་པའི་སྐྱེ་བ་མི་ཁེགས་པར་ཐལ་
བ་དང༌། གལ་ཏེ་རང་གི་མཚན་ཉིད་ཀྱིས་གྲུབ་པའི་སྐྱེ་བ་ཐ་སྙད་
དང་དོན་དམ་ པར་གྲུབ་པ་གང་དུ་ཡང་མེད་ན། གཟུགས་སྒྲ་ལ་
སོགས་པའི་དངོས་པོ་ཐམས་ཅད་མེད་པར་འགྱུར་ལ་དེ་དག་མེད་ན་
གཟུགས་སྒྲ་ལ་སོགས་པའི་ཡུལ་གྱི་ངོ་བོ་དེ་དང་དེ་འཛིན་པའི་ཡུལ་
ཅན་མིག་ཤེས་དང་རྣ་ཤེས་སོགས་ལ་འཇིག་རྟེན་དུའང་དམིགས་པར་
— 208 སཁ་



- • སྲོལ་རྒྱུན་རིག་པའི་གཟི་འོད། • ཡ
མི་འགྱུར། བདེན་པ་གཉིས་ཆར་དུ་མེད་ཀྱང་མིག་ཤེས་སོགས་ལ་
སྣང་ན་རི་བོང་གི་རྭ་དང་ནམ་མཁའི་མེ་ཏོག་ལ་སོགས་པ་ཡང་མིག་
ཤེས་ སོགས་ལ་སྣང་བར་འགྱུར་ཏེ། རྒྱུ་མཚན་མཚུངས་པའི་ཕྱིར།
ཟེར་ན། མི་འཐད་དེ་དངོས་པོ་ཐམས་ཅད་རང་གི་མཚན་ཉིད་ཀྱིས་
གྲུབ་པ་མེད་ཀྱང༌། རང་གི་མཚན་ཉིད་ཀྱིས་གྲུབ་པའི་སྟོང་བའི་རྒྱུ་
ལས་ རང་གི་མཚན་ཉིད་ཀྱིས་གྲུབ་པའི་ སྟོང་བའི་འབྲས་བུ་སྐྱེ་བར་
འགྱུར་རོ། ། དཔེར་ན། འཇིག་རྟེན་ན་རྫུན་པར་གྲགས་པའི་མེ་
ལོང་ནང་གི་བྱད་བཞིན་དང༌། བྲག་ཕུག་གི་སྒྲ་དང་། ཆུ་ཟླ་ལ་
སོགས་པར་གཟུགས་བརྙན་དང་སྒྲ་འབྱིན་པའི་སྐྱེས་བུ་དང་ཟླ་བ་ལ་
སོགས་པའི་རྒྱུ་རྐྱེན་ཚང་ན། དེ་ལ་བརྟེན་ནས་མིག་རྣ་ལ་ སོགས་
པའི་ཡུལ་ཅན་ཤེས་པ་དེ་དང་དེ་ཡང་ཡུལ་དེ་དག་གི་རྣམ་པ་ཅན་དུ་སྐྱེ་
བར་འགྱུར་བ་བཞིན་ནོ། ། ཞེས་སོགས་ཀྱི་རིགས་པ་དང༌། ལུང་
ཡང་དཀོན་བརྩེགས་ལས། འོད་སྲུངས་གཞན་ཡང་དབུ་མའི་ལམ་
ཆོས་རྣམས་ལ་ཡང་དག་པར་སོ་སོར་རྟོག་པ་ནི་གང་སྟོང་བ་ཉིད་ཀྱི་
ཆོས་རྣམས་སྟོང་བར་མི་བྱེད་དེ། ཆོས་རྣམས་ཉིད་སྟོང་བ་ཉིད་དང་
ཞེས་སོགས་དྲངས་ཏེ། ཆོས་རྣམས་ལ་རང་གི་མཚན་ཉིད་ཀྱིས་གྲུབ་
པའི་རང་བཞིན་ཡོད་ན། ཆོས་དེ་རྣམས་རང་བཞིན་གྱིས་སྟོང་བར་
མ་སོང་བས་ཆོས་རྣམས་ཉིད་སྟོང་བ་ཉིད་དང་ཞེས་པ་མི་འཐད་ལ།
རང་ངོས་ནས་ངོ་བོ་ཉིད་ཀྱིས་ཡོད་པ་མ་བཀག་པར་གཞན་ཞིག་གི་
སྟོང་བའི་སྒོ་ནས་སྟོང་བར་བསྟན་དགོས་པས། སྟོང་བ་ཉིད་ཀྱི་ཆོས་
རྣམས་ སྟོང་བར་མི་བྱེད་ཅེས་པ་དང་འགལ་བ་སོགས་ལུང་རིགས་
གཉིས་ཀྱིས་རང་གི་མཚན་ཉིད་ཀྱིས་གྲུབ་པ་འགོག་གོ ། །
ཀུན་གཞི་མི་འདོད་པ།
- 209 -



དུས་རབས་ཀྱི་བསམ་གཞིགས། • -
སྤྱིར་ཚོགས་དྲུག་ལས་ངོ་བོ་ཐ་དད་པའི་ཀུན་གཞི་མི་འདོད་པ་ནི་ཐལ་
འགྱུར་བས་ཐུན་མོང་མ་ཡིན་པ་མིན་ཀྱང་རང་མཚན་གྱིས་མ་གྲུབ་
པའི་རྒྱུ་མཚན་གྱིས་དེ་དག་འགོག་པ་ནི་ཐུན་མོང་མ་ཡིན་པའི་ཁྱད་
ཆོས་ ཡིན་ནོ། ། དེས་ན་ཀུན་གཞི་འདོད་མཁན་ནི་ལུང་གི་རྗེས་
འབྲང་གི་སེམས་ཙམ་པ་མ་གཏོགས་གྲུབ་མཐའ་སྨྲ་བ་སུའང་མེད་དོ།
། འདི་དག་གིས་མདོ་སྡེ་དགོངས་འགྲེལ་ལས། ལེན་པའི་རྣམ་པར་
ཤེས་ པ་ ཟབ་ཅིང་ ཕྲ། །ས་ བོན་ ཐམས་ ཅད་ཆུ་བོའི་རྒྱུན་བཞིན་
འབབ། ། བདག་ཏུ་རྟོགས་པར་འགྱུར་ན་མི་རུང་ཞེས། ། འདི་ནི་
བྱིས་པ་རྣམས་ལ་ངས་མ་བསྟན། །ཞེས་དང༌། ལང་གཤེགས་ལས།
དེ་བཞིན་ཀུན་གཞིའི་རྣམ་ཤེས་ནི། ། སྣ་ཚོགས་ཡུལ་གྱི་རླུང་གིས་
བསྐྱོད། ། རྣམ་ཤེས་རྦ་རླབས་སྣ་ཚོགས་རྣམས། ། གང་ཞིག་རབ་
ཏུ་འབྱུང་བར་འགྱུར། ། ཞེས་དང༌། རྒྱན་སྟུག་པོ་བཀོད་པ་ལས།
དེ་བཞིན་ ཀུན་གཞིའི་རྣམ་ཤེས་ནི། ། རྣམ་ཤེས་བདུན་དང་ལྷན་
གཅིག་གནས། ། ཞེས་དང་། ཐེག་དམན་གྱི་མདོ་ཆོས་མངོན་པའི་
མདོ་ལས། ཐོག་མ་མེད་པའི་དུས་ཀྱི་དབྱངས། ། ཆོས་རྣམས་ཀུན་
གྱི་གནས་ཡིན་ཏེ། ། དེ་ཡོད་པས་ན་འགྲོ་ཀུན་དང་། ། མྱ་ངན་
འདས་པའང་ཐོབ་པར་འགྱུར། ། ཞེས་སོགས་ཀྱི་ལུང་དང་། ཀུན་
གཞི་རྣམ་པར་ཤེས་པ་མེད་ན་ལས་ཉེ་བར་ལེན་པ་མི་སྲིད་པ་དང་ལས་
མི་སྲིད་ པར་འགྱུར་བ་ སོགས་ རིགས་ པ་ བརྒྱད་ སོགས་ལུང་རིགས་་་
གཉིས་ཀྱི་སྒོ་ནས། རྒྱུན་ཤིན་ཏུ་བརྟན་ཅིང་བག་ཆགས་སྒོ་བཞིར་
གྱུར་བའི་ཆ་ནས་བཞག་པའི་མ་སྒྲིབ་ལུང་མ་བསྟན་གྱི་གཙོ་སེམས་ཀྱི་
མཚན་ཉིད་ཅན་ཞིག་འདོད་པར་མ་ཟད། བསགས་པའི་ལས་དེ་
འབྲས་བུ་འབྱིན་པའི་སྔ་ལོགས་བར་དུ་གནས་ན་ལས་དེ་རྟག་པར་
- 210 --



- • སྲོལ་རྒྱུན་རིག་པའི་གཟི་འོད། -
འགྱུར་ལ་རྟག་པ་ལ་འབྲས་བུ་འབྱུང་རྒྱུ་མེད་པ་དང༌། ལས་དེ་བྱས་
པའི་སྐད་ཅིག་གཉིས་པར་ཞིག་ན་མཚམས་དེ་ནས་འབྲས་བུ་དངོས་སུ་
འབྱིན་པའི་སྔ་ལོགས་བར་དུ་ལས་དེ་མེད་པས་ཞིག་པ་དངོས་པོར་མི་
རུང་བས་ལས་ཀྱིས་རྣམ་སྨིན་བསྐྱེད་པ་མི་སྲིད་པས། ལས་བྱས་པ་
ཆུད་ཟས་སུ་འགྱུར་རོ་ཞེས་བརྩད་པའི་ལན་དུ། གྲུབ་མཐའ་བཞི་
ཀས་རྩོད་སྤོང་བྱེད་ཚེ་སེམས་ཙམ་པས། ལས་བྱས་ཏེ་འགོག་པ་ལ་
མངོན་དུ་ཕྱོགས་པའི་ཚེ་ལས་དེས་མ་འོངས་པ་ན་འབྲས་བུ་འབྱིན་
པའི་ནུས་པ་བཞག་པར་བྱ་བའི་ཕྱིར་དུ་ནུས་པ་དེ་ཉིད་གང་ལ་བཞག་
པའི་གཞིར་ཀུན་གཞི་རྣམ་པར་ཤེས་པ་རྟོག་པར་བྱེད་པའི་སྟེང་ནས་
རྩོད་སྤང་བྱས་པ་ཡིན་ནོ། ། རྒྱུ་མཚན་ཡང་འདི་བས་འཁོར་འདས་
ཀྱི་ཆོས་ཐམས་ཅད་བག་ཆགས་གསུམ་གྱི་དབང་གིས་སྣང་བ་ཡིན་པས་
གཟུང་ འཛིན་ རྒྱང་ ཆད་ དུ་ འཛིན་ པ་ དགག་བྱར་ འདོད་ པ་ དང་།
ཡུལ་ཡུལ་ཅན་གཉིས་ཀུན་གཞིའི་སྟེང་གི་བག་ཆགས་སྨིན་པའི་སྟོབས་
སམ་ནུས་པའི་དབང་གིས་བཞག་པས་ཕྱི་དོན་འགོག་ཚུལ་ལ་ལྟོས་ཏེ་
རང་རྒྱུད་པ་དང་ཁྱད་ཞུགས་པའི་སྒོ་ནས་དཔལ་ལྡན་ཐལ་འགྱུར་བ་
དང་ཉེ་བར་གྲུབ་མཐའ་ཆེན་མོ་སོགས་སུ་གསུངས་ཚུལ་དང་། རྩ་
བའི་ཀུན་གཞི་ཁྱད་པར་མང་པོ་དང་ལྡན་དགོས་པའང་ལས་བྱས་པ་
དེའི་འབྲས་བུ་གྲུབ་མིན་ཡང་དེ་ཉིད་འཛིན་པའི་རྟེན་ཤིན་ཏུ་བརྟན་
པོ་ཞིག་དགོས་པ་ལས་ཚོགས་དྲུག་གང་ཡིན་གྱིས་མི་འོང་བར་ཆུད་མི་
ཟ་བར་ཞིག་ལ་འདོད་ ཅིང༌། དེ་ཡང་གང༌ཟག་ཅེས་ པའི་ལས་་་་
གསོག་པ་པོའི་སྐྱེས་བུ་དེ་གའི་ཕུང་བོའམ་གདགས་བྱའི་ཆོས་གང་ཡིན་
ཞིག་ལ་བཏགས་དོན་བཙལ་ནས་འཇོག་པའམ་མཛུབ་མོ་བཙུགས་ཏེ་
འཇོག་རྒྱུ་ཡིན་ཙ་ན། ཕྱི་དོན་རང་མཚན་གྱིས་མ་གྲུབ་ན་ཁ་ནས་
- 211 --



– • དུས་རབས་ཀྱི་བསམ་གཞིགས། • ཡཁ
ཟེར་ཡང་དོན་ལ་གཏུགས་ཚེ་བག་ཆགས་ཀྱི་དབང་གིས་ཤར་བའི་བྱ་
བྱེད་ཀྱི་རྣམ་བཞག་ཐམས་ཅད་དེ་ཁོ་ན་ལྟར་རང་གི་མཚན་ཉིད་དང་
ལྡན་ པར་ འདོད་ཀྱིན་ཡོད་པས་གཟུང་འཛིན་གཉིས་ཆར་ལ་བདེན་
ཞེན་ཁེགས་ཀྱིན་ཡོད་མེད་དཔལ་ལྡན་ཐལ་འགྱུར་བའི་སྣང་ཙམ་གྱི་
རིགས་པ་དང་བཏགས་ཙམ་གྱི་རིགས་པའི་མདུན་ན་བཟོ་ལྟ་ཅི་ཡོད་
འགྲེལ་བྱེད་རྣམས་སུ་གསལ་ལོ། ། ཐལ་འགྱུར་བ་རྣམས་ཀྱིས་ཀུན་
གཞི་ཞེས་བྱ་བ་ཚོགས་དྲུག་ལས་ཐ་དད་པའི་རྣམ་ཤེས་དེ་འདྲ་ཞིག་
གཞི་མ་གྲུབ་སྟེ། ཐ་སྙད་དཔྱོད་བྱེད་ཀྱི་ཚད་མས་ཇི་ལྟར་བཙལ་
ཡང་མི་རྙེད་པའི་ཕྱིར། དེས་ན་ལས་བསགས་པ་འགག་ཟིན་པ་ལས་
ཕྱིས་ཀྱི་འབྲས་བུ་འབྱུང་བའི་རྣམ་བཞག་ཀྱང་རུང་སྟེ། ལས་འགག་
པ་རང་བཞིན་གྱིས་མ་གྲུབ་པའི་ཕྱིར། དེའི་རྒྱུ་མཚན་གྱིས་ཞིག་པ་
དང་མ་ཞིག་ པ་ གཉིས་ དངོས་ པོར་གྲུབ་ པ་ ཡང་མཚུངས་པའི་ ཕྱིར།
དེར་ཐལ། རང་བཞིན་གྱིས་གྲུབ་པའི་རྒྱུ་འབྲས་ཀྱི་རྗེས་སུ་འགྲོ་ལྡོག་
མ་ཞིག་པའི་ལས་ལའང་མེད་པ་གང་ཞིག ཐ་སྙད་ཀྱི་དབང་གིས་
བཞག་པ་ཙམ་གྱི་རྒྱུ་དང་འབྲས་བུའི་རྗེས་སུ་འགྲོ་ལྡོག་ཞིག་པ་ལའང་
ཡོད་ པའི་ཕྱིར། དེར་ཐལ། ཞིག་པ་ལ་སྐྱེད་པའི་རྒྱུ་ཡང་ཡོད།
ཞིག་པས་ཀྱང་འབྲས་བུ་སྐྱེད་ནུས་པ་ ཡིན་ པའི་ ཕྱིར། དཔེར་ན།
ཤི་བ་ནི་གང་ཤི་བའི་སེམས་ཅན་དེ་ཞིག་པ་ཡིན་ལ། ཤི་བ་དེ་སྐྱེ་བའི་
རྐྱེན་གྱིས་སྐྱེད་མ་རིག་པ་སྐྱེས་ཡང་ཤི་བའི་རྐྱེན་བྱེད་པ་བཞིན་ཡིན་ནོ།
། ས་བཅུ་བ་ལས། འཆི་བ་ཡང་བྱ་བ་གཉིས་སུ་ཉེ་བར་གནས་པ་ཡིན་
ཏེ། འདུ་བྱེད་འཇིག་པར་ཡང་བྱེད་པ་དང༌། ཡོངས་སུ་མི་ཤེས་པ་
རྒྱུན་མི་ཆད་པའི་རྒྱུ་ཡང་འབྱིན་པའོ། ། ཞེས་གསུངས་པའི་ཕྱིར་
དང༌། ། འཇིག་རྟེན་ན་ཡང་ཆུད་ཟད་ནས་མེད་པས་འབྲུ་བརླག་པ་
-- 212 --



ཡ. སྲོལ་རྒྱུན་རིག་པའི་གཟི་འོད། · –
དང༌། ཟས་ཟད་ནས་མེད་པས་བུ་བརླག་པ་མཐོང་བའི་རིགས་པས་
ཀྱང་ཞིག་པ་དངོས་པོ་ཡིན་པར་གྲུབ་པར་བཞེད་དོ། ། ཡང་རང་
བཞིན་གྱིས་མ་གྲུབ་པའི་ལས་འགག་པ་ལས་འབྲས་བུ་འབྱུང་ན་དེ་
འདྲའི་རྣམ་སྨིན་གྱི་འབྲས་བུ་ཐུག་མེད་དུ་འགྱུར་བ་དང་འཆོལ་བར་
འགྱུར་རོ་ཞེ་ན། མི་འགྱུར་ཏེ། ཡོད་པ་མ་ཡིན་པ་མཚུངས་ཀྱང་
རབ་རིབ་ཅན་གྱི་མིག་ཤེས་ལ་སྐྲ་ཤད་ཀྱི་རྣམ་པར་སྣང་གི་རི་བོང་གི་རྭ་
ལ་སོགས་པ་མི་སྣང་བའི་ངེས་པ་ཡོད་པ་ལྟར། རང་བཞིན་གྱིས་
མེད་པ་འདྲ་ཡང་རྣམ་སྨིན་བྱུང་ཟིན་པ་ལས་སླར་ཡང་མི་འབྱུང་ཞིང་།
དགེ་བའི་ལས་ཀྱི་འབྲས་བུ་བདེ་བ་འབྱུང་ལ་སྡུག་བསྔལ་མི་འབྱུང་།
མི་དགེའི་ལས་ཀྱི་འབྲས་བུར་སྡུག་བསྔལ་འབྱུང་ཞིང་བདེ་བ་མི་འབྱུང་
བའི་ངེས་པ་ཡོད་པའི་རྣམ་བཞག་འཐད་པའི་ཕྱིར། འདི་བས་ཆོས་
ཐམས་ཅད་ སྣང་ཙམ་དང་བཏགས་ཙམ་མ་གཏོགས་རང་གི་གཤིས་
ལུགས་ཐུན་མོང་མ་ཡིན་པ་རེ་རང་རང་གི་སྟེང་དུ་གྲུབ་པར་མི་འདོད་
ཕྱིན། ལས་ཆུད་ཟོས་སུ་མི་འགྲོ་བའི་རྩ་བའང་ཞིག་པ་ལ་ཐུན་མོང་
མ་ཡིན་པའི་ལྟོས་གྲུབ་འཇོག་ཤེས་པའི་གནད་འདི་ཡིན་ལ། གཞན་
རྣམས་ཀྱིས་ནི་འདུས་བྱས་ལྟ་བུའི་སྟེང་དུ་མཚན་ཉིད་གསུམ་གྱི་རྣམ་
བཞག་བྱེད་ཚེ་འདུས་བྱས་ཁོ་རང་རྟེན་དུ་ཡོད་དགོས་པའི་ཕྱིར་དང་།
དེ་ཡང་རང་གི་གཤིས་ལུགས་སམ་སྡོད་ལུགས་ཀྱི་ངོས་ནས་མེད་པར་
ཁས་བླངས་ཏེ་འཇོག་མི་ ཤེས་ བར། ཆོས་ཅན་འདུས་བྱས་ སམ་་་
གཞན་དབང་ཁོ་རང་མཚན་ཉིད་གཞན་གཉིས་ཀྱི་རྟེན་དུ་རང་མཚན་
གྱིས་གྲུབ་དགོས་པར་བློ་ཕུགས་གཏོད་པ་ལྟོས་གྲུབ་ཁྱད་པར་བ་འདི་
ཉིད་བློ་ངོར་མ་ཤོང་བས་ཡིན་ནོ། ། དེའི་ཕྱིར་འདི་བས་ཀུན་གཞི་
འདོད་ཕྱིན་མི་འགྱུར་བའི་བདག་གམ་བདག་གམ་རྟག་པའི་བདག་
ཨ- 213 ཁཁ



ཡས• དུས་རབས་ཀྱི་བསམ་གཞིགས། • --
ཞིག་ཏུ་འདོད་པར་དོན་གྱིས་སོང་བ་རྟེན་འབྲེལ་བསྟོད་པར། ཁྱོད་
ཀྱི་གསུང་གི་གཅེས་པའི་མཛོད། ། བརྟེན་ནས་འབྱུང་བ་ཁས་བླངས་
ནས། ། སྟོང་ཉིད་ང་རོ་མི་བཟོད་པ། །འདི་ལ་ཁོ་བོ་ངོ་མཚར་
འགྱུར། །ཞེས་པའི་དོན་ལྟར་སོང་ལ། ཁྱད་པར་དུ་གོང་གི་མཚན་
ཉིད་ཅན་གྱི་ཀུན་གཞི་དེ་ཉིད་སྣང་བ་ཙམ་གྱི་ལམ་འབྲས་ལ་ཉེ་བར་
མཁོ་བ་མེད་ཕྱིར་རྣམ་རིག་པས་བཏགས་པ་ཙམ་དུ་ཟད་དོ། ། ཞེས་
བཞེད་པའོ། ། དགེ་མི་དགེའི་ བག་ཆགས་འཇོག་ པའི་གཞིར་
ཡང་ཀུན་གཞི་རྣམ་ཤེས་ཁས་ལེན་པ་རྣམས་ཀྱིས། ཉོན་ཡིད་ཀྱི་ངའོ་
སྙམ་དུ་དམིགས་པའི་གཞིར་གྱུར་བའི་ཀུན་གཞི་རྣམ་ཤེས་འཇོག་པ་དེ་
བཞིན་དུ། ཐལ་འགྱུར་བས་ཀྱང༌། ངའོ་སྙམ་པ་ཙམ་གྱི་བློ་ལྷན་
སྐྱེས་ཀྱི་དམིགས་པ་དེ་ཉིད་གཏན་དུ་བའི་བག་ཆགས་བསྒོ་བཞི་དང་།
རེས་འགའ་བའི་བག་ཆགས་བསྒོ་བཞིར་སེམས་ཀྱི་རྒྱུད་འཇོག་པའི་སྒོ་
ནས་ཀུན་གཞི་འགོག་གོ ། གོང་གི་ལུང་དེ་དག་ཀྱང་ཟབ་མོ་སྟོང་བ་
ཉིད་ཀྱི་དོན་སྟོན་པའི་སྣོད་དུ་མི་རུང་བ་རྣམས་ཆོས་ རྣམས་ རང་་་་
བཞིན་གྱིས་གྲུབ་པས་སྟོང་བའི་སྟོང་ཉིད་ལ་རིམ་གྱིས་བཀྲི་བའི་ཕྱིར་
དུ་དེ་འདྲ་གསུངས་པར་འགྲེལ་ཞིང་། གལ་ཏེ་ཀུན་གཞི་ཁས་བླངས་
དགོས་ན་ཀུན་གཞིའི་སྟེང་གི་རྣམ་སྨིན་ གྱི་བག་ཆགས་སྨིན་པ་ལས་
གཟུགས་སྒྲ་སོགས་སུ་སྣང་བ་ཙམ་དུ་ཟད་ཀྱི་ཕྱི་དོན་མེད་པར་ཡང་
ཁས་བླངས་དགོས་པས། ལུང་དེ་དག་ཀྱང་དགོངས་གཞི་དགོས་པ་
དངོས་ལ་གནོད་བྱེད་གསུམ་གྱི་སྒོས་དྲང་དོན་དུ་འགྲེལ་བ་ཡིན་ནོ།
ཐ་སྙད་དུ་ཕྱི་དོན་དུ་བཞེད་ཚུལ། །
ཕྱི་དོན་འདོད་མཁན་ཡང་བྱེ་མདོ་གཉིས་ཀྱི་འཁོར་འདས་ཀྱི་སྣོད་
— 214 མས་



D]
ཡ-. སྲོལ་རྒྱུན་རིག་པའི་གཟི་འོད། · ཡ
བཅུད་ཡོད་ཚད་ད་ལྟ་རང་རེ་ལ་ཇི་ལྟར་སྣང་བ་དེ་ལྟར་དུ་རྒྱང་ཆད་དུ་
གྲུབ་པས་ཕྱི་དོན་བདེན་གྲུབ་འདོད། ཐལ་འགྱུར་བས་ཀྱང་ཕྱི་དོན་
བཞེད་ཀྱང་མདོ་སྡེ་བ་དང་མི་འདྲ་སྟེ། ཕར་ངོས་ནས་གོ་ས་བཅད་
པའི་ཚུལ་གྱིས་རྒྱང་ཆད་དུ་གྲུབ་པ་དགག་བྱ་ཡིན་པའི་ཕྱིར། དེས་
ན་ཐལ་འགྱུར་བས་ཕྱི་དོན་རིགས་པས་བཙལ་ན་རྙེད་པར་མི་འདོད་
ཀྱི། མ་བརྟགས་མ་དཔྱད་པའི་ཕྱི་དོན་ཁས་ལེན་པས་མདོ་སྡེ་བའི་
ཕྱི་དོན་དང་མིང་འདྲ་ཡང་དོན་མི་འདྲ། སེམས་ཙམ་པས་རྡུལ་ཕྲན་
ཆ་མེད་འགོག་པའི་རིགས་པ་ལ་བརྟེན་ནས་གཟུགས་སོགས་ཕྱི་རོལ་ཏུ་
མི་འདོད་ཅིང་ཤེས་པ་བདེན་པར་གྲུབ་པར་ཁས་བླངས་པ་ཡིན་ནོ།
༑ དཔེར་ན་ཁང་མིག་ཤིན་ཏུ་ཆུང་བ་ཞིག་ལས་གཉིད་ལོག་པས་དེའི་རྨི་
ལམ་དུ་གླང་ཆེན་གྱི་ཁྱི་ཆེན་པོ་རྨིས་ཀྱང་། གླང་བོ་ཆེ་ནི་ཁང་མིག་
དེར་མེད་ལ་ཤེས་པ་བདེན་པ་ཡོད་པ་བཞིན་ནོ། །ཞེས་ཟེར། འདི་
བས་རྨི་ལམ་དུ་ཕྱི་དོན་བདེན་པར་མེད་པར་དེ་བཞིན་དུ་སེམས་ཀྱང་
བདེན་པར་མེད་དེ། རྨི་ལམ་གྱི་གནས་སྐབས་སུ་ཕྱི་རོལ་གྱིས་བསྡུས་
པའི་རྟ་གླང་ སོགས་བདེན་པར་མེད་བཞིན་དུ་ཡོད་པ་ལྟར་སྣང་ན།
དེ་ལྟར་སྣང་བའི་ཡུལ་ཅན་ཤེས་པ་དེ་ཡང་རྫུན་པ་ཡིན་གྱི་རང་མཚན་
གྱིས་མེད་པས་གཉིས་ཀ་མེད་མཉམ་དུ་མཚུངས། ཞེས་དགག་བྱའི་
ཁྱད་པར་སྦྱར་ནས་འགོ་མཚུངས་མཛད་པ་ཡིན་ནོ། ། གལ་ཏེ་སད་
པའི་དུས་སུ་ཤེས་པ་དྲན་པའི་རྟགས་ལས་མྱོང་བ་ཡོད་པར་དཔོག་ན།
རྨི་ལམ་གྱི་གླང་བོ་ཆེ་ལ་སོགས་པ་ཕྱི་རོལ་དུ་སྣང་བའི་ཡུལ་ཡང་དེ་དང་
འདྲ་བར་ཡོད་པར་འགྱུར་ཏེ། ཁྱོད་ཀྱིས་སད་པའི་ཚེ་ངའི་རྨི་ལམ་
གྱི་དུས་སུ་མཐོང་སྙམ་པའི་ཡུལ་ཅན་ཤེས་པ་དྲན་པ་ཡོད་པ་བཞིན་དུ།
སད་པའི་ཚེ་ངས་རྨི་ལམ་གྱི་དུས་སུ་འདི་མཐོང་སྙམ་པའི་ཡུལ་མྱོང་དེ་
ཁ 215 -



ཡམ • དུས་རབས་ཀྱི་བསམ་གཞིགས། • --
འདྲ་བ་ཕྱི་རོལ་ཡུལ་ཡང་དྲན་པ་ཡོད་པས། དོན་ཤེས་གཉིས་ཡོད་
ན་ཡོད་མཉམ་དང་མེད་ན་མེད་མཉམ་དུ་བཞེད་ཀྱང་གཉིད་ཀྱི་རྐྱེན་
གྱིས་དོན་སྣང་གི་ཤེས་བའི་བག་ཆགས་སྨིན་པས་རྨི་ལམ་གྱི་ཤེས་པ་
སྐྱེས་པ་ཡིན་གྱི། དོན་གྱི་དབང་གིས་མིན་ནོ། ། ལོང་བ་ལའང་
གཉིད་སད་པའི་ཚེ་སྔོ་སོགས་གསལ་བར་སྣང་བའི་ཤེས་པ་མི་སྐྱེ་བ་ནི་
རྐྱེན་གཉིད་མེད་པའི་ཕྱིར་རོ་སྙམ་ན། འོ་ན་ལོང་བ་ལ་སད་པའི་
དུས་སུ་སྔོ་སོགས་གསལ་བར་སྣང་བའི་ཤེས་པ་མི་སྐྱེ་བ་བཞིན་དུ་རྨི་
ལམ་གྱི་དུས་སུའང་སྔོ་སོགས་སྣང་བའི་ཤེས་པ་མི་སྐྱེ་བར་འགྱུར་ཏེ།
མིག་མེད་པ་གཉིས་ཀ་ལ་མཚུངས་པའི་ཕྱིར་དང་། རྨི་ལམ་གྱི་ཡུལ་
དང་དབང་བོ་དང་རྣམ་ཤེས་རྣམས་རྫུན་པ་ཡིན་པ་བཞིན་དུ་ སད་
པའི་སྐབས་ཡང་དངོས་པོ་རྣམས་རྫུན་པ་ཡིན་པས། སེམས་དེ་རང་
བཞིན་གྱིས་ཡོད་པ་མ་ཡིན་ལ། དེ་བཞིན་དུ་དབང་བོའི་ཡུལ་་་་
གཟུགས་སྒྲ་སོགས་མེད་ཅིང༌། དབང་བོ་རྣམས་ཀྱང་རང་བཞིན་
གྱིས་སྐྱེ་བ་མེད་པའི་ཕྱིར། མདོ་ལས། ཇི་ལྟར་སྒྱུ་མའི་སེམས་ཅན་
དམིགས་པ་ལྟར། ། སྣང་བའི་དེ་ཉིད་དུ་ན་ཡང་དག་མིན། །སྒྱུ་མ་
ལྟ་བུའི་རྨི་ལམ་དང་འདྲ་བ། ། དེ་ལྟའི་ཆོས་ནི་བདེ་བར་གཤེགས་
པས་བསྟན། ། ཞེས་དང་། སྲིད་པའི་འགྲོ་བ་རྨི་ལམ་ལྟ་བུ་སྟེ། །
འདི་ལ་མི་སྐྱེ་སུ་ཡང་འཆི་བ་མེད། ། སེམས་ཅན་མི་དང་སྲོག་ཀྱང་མི་
རྙེད་དེ། ། ཆོས་འདི་རྣམས་ནི་དབུ་བ་ཆུ་ཤིང་འདྲ། ། ཞེས་སོགས་
ཀྱི་མདོ་དྲངས་ནས་དོན་ཤེས་གཉིས་ཐ་སྙད་དཔྱོད་བྱེད་ཀྱི་ཚད་མའི་
ངོར་ཡོད་མཉམ་དང་། དོན་དམ་དཔྱོད་བྱེད་ཀྱི་ཚད་མའི་ངོར་མེད་
མཉམ་དུ་གསུངས་ཤིང་རྨི་ལམ་གྱི་དཔེ་དེས་ཤེས་པ་རང་བཞིན་གྱིས་
ཡོད་པར་མི་འགྲུབ་པ་དང་། དཔེ་དེས་སད་དུས་སུ་ཕྱི་རོལ་མེད་
— 216 -



ཡ • སྲོལ་རྒྱུན་རིག་པའི་གཟི་འོད། • -
པར་མི་འགྲུབ། དཔེ་དེས་དངོས་པོ་ཐམས་ཅད་རྫུན་པར་སྒྲུབ་པའི་
སྒོས་ཕྱི་དོན་མེད་ལ་སེམས་ཡོད་པ་འགོག་གོ ། ཕྱི་དོན་ཟེར་བ་ནི་
དོན་སྨྲ་རྣམས་ཀྱིས་ནི་བཀྲ་ཤིས་ཟེར་བ་ཞིག་མཐོང་རྒྱུ་ཡིན་ན་དེ་ནི་
བཀྲ་ཤིས་ཞེས་པའི་མིང་བརྡའི་འཇུག་གཞི་ཁོ་རང་གི་ཕུང་སོགས་ཀྱི་
སྟེང་ན་ཡོད་པའམ་རྙེད་དགོས་པར་འདོད་ལ། དེ་ལྟ་མིན་པར་བག་
ཆགས་སམ་སྣང་ཙམ་པོ་དེ་ལས་གཞན་དུ་མེད་ཚུལ་སོགས་བློས་དཔྱད་
རྒྱུ་མིན་ལ་དཔྱོད་ཀྱང་མི་ཤེས་པས། ཕྱི་རོལ་ཡུལ་གྱི་ཆོས་ཐམས་
ཅད་ཀྱི་གཤིས་ལུགས་དབང་ཤེས་ཚད་མ་སོགས་ལ་ཇི་ལྟར་སྣང་བ་དེ་
ཁོ་ན་ལྟར་དོན་ཀྱང་བྱེད་ནུས་དགོས་པའི་ཕྱིར། ཐ་སྙད་པའི་ཤེས་
པ་རང་ག་བ་འདིས་སྣང་ཚུལ་ལྟར་ཕར་ངོས་ན་གོ་ས་བཅད་པའི་ཚུལ་
དུ་ཡོད་པའི་རྣམ་བཞག་བྱེད་དོ། ། དེ་ལ་སེམས་ཙམ་པ་དང་ཐལ་
འགྱུར་བས་རིགས་པས་གནོད་བྱེད་གཏོང་ཚུལ་ནི། དང་པོས་ཕྱི་
དོན་འགོག་བྱེད་ཀྱི་རིགས་པ་སྨྲས་མ་ཐག་པ་དང༌། ཕྱི་མས་ཕྱི་དོན་
འདོད་ཀྱང་འདོད་ཚུལ་གཏན་མི་འདྲ་བར་གྱུར་བས། འདི་ལྟར་ཐ་
སྙད་པའི་དབང་ཤེས་ལ་ཇི་ལྟར་སྣང་བ་ལྟར་ཚད་གྲུབ་ཡིན་པ་དང་དེ་
ཁོ་ན་ལྟར་བདེན་པར་འདོད་ན། དགྲ་གཉེན་གཉིས་སུ་གྱུར་བའི་
གང་ ཟག་ གཅིག་ པོ་ དེ་ གཉེན་ དུ་ མཐོང་ བའི་ ཚད་ མ་ གཅིག་ དང་།
དགྲ་རུ་མཐོང་བའི་ཚད་མ་གཅིག་སྟེ་གཉིས་ལ་ལྟོས་ཏེ་འཇོག་དགོས་
ལ། དེ་ལྟ་ན་རྩ་བའི་གང་ཟག་གཅིག་པུ་དེའི་སྟེང་དུ་སྣང་ཚུལ་དེ་
གཉིས་ཇི་ལྟར་ཡོད་ཅིང་ཇི་ལྟར་གྲུབ་ཡོད་པ་སོགས་ཀྱིས་དཔྱད་དེ་
འགོག་ཐ་སྙད་པའི་ཤེས་ངོར་བྱ་བྱེད་འཇོག་ཚུལ་ཐུན་མོང་མ་ཡིན་པ་
མེད་ན་གནོད་བྱེད་ཕྱི་དོན་སྒྲུབ་པའི་བློས་མི་ཐེག་པ་ཆེས་མང་བའི་
ཚུལ་དཔག་དགོས་སོ། །སེམས་ཙམ་པའི་ཕྱི་དོན་མེད་པའི་ཤེས་བྱེད་
- 217 -



--- • དུས་རབས་ཀྱི་བསམ་གཞིགས། • -
དུ་ ས་བཅུ་བ་ལས། ཁམས་གསུམ་པོ་འདི་ནི་སེམས་ཙམ་མོ་ཞེས་
གསུངས་པ་དྲངས་ཀྱང་དཔལ་ལྡན་ཟླ་བས་ལུང་དེའི་ཕྱི་དོན་བཀག་པ་
མིན་ གྱི། ཁམས་གསུམ་ གྱི་ སྣོད་ བཅུད་ ཐམས་ ཅད་ སེམས་ལས་་་་
གཞན་པའི་བྱེད་པ་པོ་ལ་དབང་ཕྱུག་སོགས་བཀག་ནས། སེམས་
བྱེད་པ་པོར་བསྟན་པ་ཡིན་པར་བཞེད་པ་དང༌། ལང་གཤེགས་ལས།
ཕྱི་རོལ་སྣང་བ་ཡོད་མེད་དེ། ། སེམས་ནི་སྣ་ཚོགས་རྣམས་སུ་སྣང་།
། ལུས་དང་ལོངས་སྤྱོད་གནས་འདྲ་བ། ། སེམས་ཙམ་དུ་ནི་ངས་
བཤད་དོ། །ཞེས་པའི་དོན་ཡང་། སེམས་ཙམ་དུ་གསུངས་པ་ཡིན་
མོད་དེ་ཁོ་ན་ཉིད་ལ་རིམ་གྱིས་གཞུག་དགོས་པའི་གདུལ་བྱའི་དབང་
གིས་དེ་ལྟར་གསུངས་ཀྱི། སྒྲ་ཇི་བཞིན་དུ་མི་རུང་ངོ༌། ། དེ་ཡང་
ཡིན་ཏེ་བཅོམ་ལྡན་འདས་ཉིད་ཀྱིས་ཀྱང་། ཇི་ལྟར་ནད་པ་ན་བ་ལ།
། སྨན་པའི་སྨན་ནི་གཏོང་བ་ལྟར། ། སངས་རྒྱས་དེ་བཞིན་སེམས་
ཅན་ལ། ། སེམས་ཙམ་ཏུ་ཡང་རབ་ཏུ་གསུངས། ། ཞེས་གསུངས་
པའི་ཕྱིར་དགོངས་སོ། །
(མུ་འགོད)
ཁས་ལ 218 ཁས་



- · སྲོལ་རྒྱུན་རིག་པའི་གཟི་འོད། · –
ཚད་མ་རིག་པའི་དགེ་བ་དང་
སྤྱི་དོན་རགས་ཙམ་
གླེང་བ།
འགར་ཉག་ཕྲན།
དེ་ཡང་འཇིག་རྟེན་གྱི་ཁམས་འདིར་ཤེས་པར་བྱ་བའི་གནས་བགྲང་
ལས་འདས་པ་ཞིག་མཆིས་མོད། བསྡུ་ན་མངོན་གྱུར་དང་ལྐོག་གྱུར་
གཉིས་སུ་འདུ་ལ། མངོན་གྱུར་ནི་དཔེར་ན། རང་ཅག་རྣམས་ཀྱི་
དབང་བོའི་ཤེས་པའི་ཡུལ་དུ་གྱུར་བ། མིག་མཐོང་ལག་ཟིན་གྱི་ཤེས་
བྱ་རྣམས་ཡིན། ལྐོག་གྱུར་ནི་དེ་ལས་ལྡོག་སྟེ། ཚུར་རོལ་མཐོང་བ་
རྣམས་ཀྱིས་རྟགས་སམ་རྒྱུ་མཚན་ཡང་དག་པ་ཞིག་ལ་བརྟེན་ནས་རྗེས་
སུ་དཔོག་པའི་བློས་སྒྲ་དོན་འཛིན་པའི་སྒོ་ནས་རྟོགས་རྒྱུའི་ཤེས་བྱ་
ཐམས་ ཅད་ ལ་ ཟེར། དཔེར་ན། ཁྱད་ གཞི་ སྔོན་ པོ་ ལྟ་ བུ་ ནི།
སྔོན་འཛིན་མིག་ཤེས་ཀྱི་ཡུལ་ཡིན་པས་མངོན་གྱུར་ཞེས་བྱ་ལ། སྔོན་
པོའི་ཁྱད་ཆོས་མི་རྟག་པ་ལྟ་བུ་ནི། སོ་སྐྱེའི་མངོན་སུམ་གྱི་ཡུལ་ལས་
བརྒལ་བས། བྱས་པ་ལྟ་བུའི་ཚུལ་གསུམ་གྱི་རྟགས་ལ་བརྟེན་ནས་
རྗེས་སུ་དཔོག་པའི་བློས་རྟོགས་དགོས་པས་ན་ལྐོག་གྱུར་ཞེས་བརྗོད་དོ།
། དེ་འདྲའི་ལྐོག་གྱུར་འཇལ་བའི་རྗེས་དཔག་གི་བློ་ཡང་དག་པ་ཞིག་ལ་
གཞི་བཅོལ་ཏེ། ལྐོག་གྱུར་གྱི་ཆོས་རྣམས་ལ་དཔྱོད་པ་བྱེད་པ་ནི་
བདེན་པ་བདེན་ཐུབ་ཅིག་ལ་གཞོལ་བའི་སྒོ་དམ་པ་ཡིན་ལ། གཞན་
དུ་ན། རྒྱང་འཕེན་པ་དང་བྲམ་ཟེའི་ཆོས་ལུགས་པ་འགའ་ཞིག་གིས་
— 219 -



ཡ-. དུས་རབས་ཀྱི་བསམ་གཞིགས། · --
རང་གིས་མངོན་སུམ་དུ་མ་མཐོང་བ་ཙམ་རྒྱུ་མཚན་དུ་བྱས་ནས་རྒྱུ་
འབྲས་དང་སྐྱེ་བ་སྔ་ཕྱི་སོགས་མེད་པར་སྨྲ་བར་བྱེད་དོ། ། ད་ལྟའང་
ཅི་ཡང་མི་ཤེས་པའི་འགའ་ཞིག་དེ་འདྲ་སྨྲ་མོད། གསེར་ངོ་གསེར་
དུ་ཤེས་པ་ཞིག་ཡིན་ཕྱིན། དེ་འདྲའི་ལོག་རྟོག་རྨི་ལམ་དུའང་འབྱུང་
ག་ལ་སྲིད། དེ་བས་རྟགས་དང་རྟགས་ཅན་རྗེས་དཔག་གི་ཚུལ་འདི་
ལེགས་པར་ཤེས་ན་སྐྱེ་བ་སྔ་ཕྱི་དང་རྒྱུ་འབྲས་གྱི་འབྲེལ་བ་ལ་ཡིད་ཆེས་
ཏེ། ལེགས་ཚོགས་ཀྱི་རྩ་བ་ཚུགས་པ་ཡིན་ནོ། །དེ་བས་མངོན་ལྐོག་
གང་ཡིན་ཀྱང་དེ་མི་ཤེས་པ་ནི་རྒུད་པའི་རྩ་བ་ཡིན་ལ། ནང་གཞུང་
དུ་མ་རིག་པ་ཞེས་དགག་ཅི་ཐུབ་བྱེད་པའང་འདི་རེད། དེ་བས་ན།
རང་གཞན་ཀུན་ལ་གནས་སྐབས་མི་ཤེས་པའི་གནས་མཐའ་ཡས་པ་
ཞིག་ཡོད་ལ། མི་ཤེས་པའི་གནས་དེ་དག་མི་ཤེས་ཞེས་བསྡད་ན།
ལོ་ངོ་སྟོང་ཕྲག་འདས་ཀྱང་ཤེས་པའི་གོ་སྐབས་ཞིག་རྙེད་དུ་མེད་ལ།
མི་ཤེས་པའི་གནས་གང་ཡིན་རུང་ཤེས་པར་བྱེད་པའི་ཐབས་ལམ་ཞིག་
བཙལ་རྒྱུ་ནི་གལ་ཆེ་ཞིང་ལྷག་དོན་དུ་དུས་རབས་ཉེར་གཅིག་པར་
ཕྱོགས་ པའི་ སྤྱི་ཚོགས་ རིགས་ པའི་ནང་དུའང་མི་ཚེ་རིན་ཐང་ལ་་་་
གདེངས་འཇོག་ཆེན་པོ་བྱེད་བཞིན་ཡོད་པའང་མི་ལུས་དོན་ལྡན་བྱ་
དགོས་པ་ལས་མ་འདས་ཤིང་། མི་ལུས་དོན་ལྡན་བྱ་དགོས་པ་ནི་སྤྱི་
ཚོགས་དང་མི་དམངས་ལ་ཕན་ཐོག་དགོས་པ་ལས་མ་འདས། དེས་
ན་མི་ཤེས་པའི་གནས་གང་ཡིན་རུང་རང་གིས་ཤེས་པར་བྱེད་པ་དང་།
གཞན་ལ་ཤེས་སུ་འཇུག་པའི་ཐབས་ལམ་ཞིག་བཙལ་རྒྱུ་ནི་མི་ལུས་
ཐོབ་པའི་རིན་ཐང་གཙོ་བོ་ཡིན་ལ། དེ་འདྲའི་ཐབས་དམ་པ་ནི།
གཏན་ཚིགས་རིག་པ་འདི་ཡིན་ཞེས་སྨྲ་ཆོག གཏན་ཚིགས་རིག་པ་
ནི་སྤྱི་སྒེར་གྱི་ལས་དོན་གང་ལ་གཞིགས་ཀྱང་བཀོལ་ཆོག་ཆོག་ ཏུ་་་
ཁབས་ 220 --



- · སྲོལ་རྒྱུན་རིག་པའི་གཟི་འོད། • -
འདུག་སྟེ། དེ་ནི་བླང་དོར་གྱི་གནས་རྣམས་རྒྱུ་མཚན་ཡང་དག་གིས་
རིག་པར་བྱེད་པའི་རིག་པ་མེད་དུ་མི་རུང་བ་དང་། ཤེས་བྱའི་སྒོ་
མིག་འབྱེད་པའི་ལྡེ་མིག་ལྟ་བུ་ཞིག་ཡིན་ཕྱིར། སྔོན་བྱུང་མཁས་པ་
རྣམས་དང༌། ཁྱད་པར་དུ། རྗེ་ཙོང་ཁ་བ་བློ་བཟང་གྲགས་པས།
རིགས་ལམ་རྣམ་པར་དཔྱད་པའི་རྣམ་དཔྱོད་དང༌། །གཞུང་ལུགས་
གདམས་པར་ཤར་བའི་ཉམས་ལེན་དང་། ཚིག་སྦྱོར་ཚུལ་ལ་མཁས་
པའི་ངག་གི་དཔལ། ། ས་སྟེང་འདི་ན་རིན་ཆེན་རྣམ་གསུམ་སྣང་།
། ཞེས་རིགས་ལམ་རྣམ་པར་དཔྱོད་པའི་རྣམ་དཔྱོད་ནི་ས་སྟེང་གི་རིན་
པོ་ཆེའི་ཡ་གྱལ་དུ་བགྲངས་ པ་དང༌། རྗེ་ས་པན་གྱིས། བསྟན་
བཅོས་བསྡུས་པ་སྒོ་མིག་འབྱེད་པ་ཡི། ། ལྡེ་མིག་ ཏུ་ནི་མཁས་པ་
རྣམས་ཀྱིས་བཞེད། ། ཞེས་དང༌། ཡབ་རྗེ་སྐལ་ལྡན་རྒྱ་མཚོས།
གང་ཞིག་བསྡུས་སྦྱོར་གྲུབ་ཆེན་ནས། །གཞུང་བཟང་ནོར་བུའི་གླིང་
བགྲོད་ལ། ། ཐབས་འདི་སྐྱོ་བ་ལྟར་གཅེས་པས། ། དེད་དཔོན་
བདག་གིས་སྦྱིན་པར་བྱ། ། ཞེས་དང་། ཀུན་མཁྱེན་འཇིགས་མེད་
དབང་བོས། རིགས་པས་བརྡར་ཤ་མ་བཅད་གཞུང་དོན་ལ། །
ཚིག་སྤྱིའི་གོ་བ་ལམ་ཙམ་ཡོད་གྱུར་ཀྱང་། ། བརྒལ་ཞིང་བརྟག་ན་བྱེ་
མའི་འཆིང་བུ་ལྟར། ། འགྱུར་ཕྱིར་རིགས་པའི་གནད་གསང་ཞིབ་ཏུ་
སློབས། ། ཞེས་སོགས་མང་དུ་གསུངས་སོ། ། སྤྱིར་གཏན་ཚིགས་
རིག་པ་ནི་མི་རིགས་ཀྱི་བསམ་བློ་དང་གོ་རྟོགས་ སོགས་འཕེལ་རྒྱས་
ཕྱིན་པའི་རྨང་གཞི་ལ་བརྟེན་ནས་བྱུང་ཞིང་། གཏན་ཚིགས་རིག་པ་
དེ་ལ་སྤྱིར་ཕྱི་ནང་གི་གཏན་ཚིགས་རིག་པ་གཉིས་ཡོད་ལ། དེ་ཡང་
ཐོག་མར་ལོ་རྒྱུས་དག་ལས་བཤད་པ་ལྟར་ཚེ་ལོ་དཔག་མེད་ཐུབ་པའི་
དུས་སུ་ དྲང་སྲོང་སེར་སྐྱ་ཞེས་ པའི་རིག་བྱེད་ཀྱི་གཞུང་ལ་ ཤིན་ཏུ་་
221 -



• དུས་རབས་ཀྱི་བསམ་གཞིགས།
-
མཁས་པ་ཞིག་བྱུང་སྟེ་ཚད་མ་གསུམ་དང་འབྲེལ་བ་བདུན་སོགས་སྟོན་
པའི་གཞུང་ལུགས་ཤིག་མཛད་ལ་དེ་ནི་འཇིག་རྟེན་དུ་གཏན་ཚིགས་
རིག་པའི་གཞུང་ལུགས་ཀྱི་ཐོག་མར་གྲགས། དཔལ་ལྡན་ཟླ་བས།
དེ་དབྱེ་ཅུང་ཟད་ཅུང་ཟད་ལ་བརྟེན་ནས། མུ་སྟེགས་ཅན་རྣམས་
ལུགས་ནི་ཐ་དད་གྱུར། ། ཅེས་གསུངས་པ་ལྟར། བྲམ་ཟེའི་དེའི་
མཛད་པའི་གཞུང་ལུགས་དག་གིས་ཉེར་ལེན་བྱས་ཏེ། ཕྱི་རོལ་མུ་
སྟེགས་རྣམས་ཀྱིས་རང་རང་གི་བློ་གྲོས་ཀྱི་རྩལ་ལས་ཐོན་པའི་གཞུང་
ལུགས་འདྲ་མིན་སྣ་ཚོགས་བརྩམས་ཏེ་འཇིག་རྟེན་འདིར་ཕྱི་རོལ་བའི་
གཏན་ཚིགས་རིག་པའི་གཞུང་ལུགས་ཁྱབ་བརྡལ་དུ་སོང་བ་ཡིན་ནོ།
། ནང་བའི་གཏན་ཚིགས་རིག་པའི་ཐོག་མ་ནི་རྒྱ་གར་འཕགས་པའི་
ཡུལ་དུ་ཤཱཀྱ་ཐུབ་པས་ཚད་མ་རིག་པ་ལ་སོགས་པའི་ནང་དོན་རིག་པ་
ཐོག་མར་གསར་གཏོད་གནང་བ་ལ་བརྟེན་ནས་བྱུང་བར། མདོ་
ལས། དུ་བ་ལ་ནི་མེ་ཤེས་དང༌། ། ཆུ་སྐྱུར་ལ་ནི་ཆུ་ཤེས་དང་།
། བྱང་ཆུབ་སེམས་དཔའ་བློ་ལྡན་གྱིས། ། རིགས་ནི་ཚད་མ་དག་ལས་
ཤེས། །ཅེས་པའི་འབྲས་རྟགས་ཡང་་དག་བསྟན་ཅིང་། གང་ཅུང་
ཟད་སྐྱེ་བའི་བདག་ཉིད་ཅན་དེ་དག་རྣམས་ནི་འགག་པའི་ཆོས་ཅན་
ཡིན་ནོ། ། ཞེས་ པའི་རང་ བཞིན་ གྱི་ རྟགས་ ཡང་ དག་ བསྟན་ ལ།
ངའམ་ང་དང་འདྲ་བའི་གང་ཟག་གིས་ཚོད་བཟུང་གི་གང་ཟག་གིས་
གང་ཟག་གི་ཚོད་བཟུང་བར་མི་བྱའོ་ཞེས་པའི་མ་དམིགས་པའི་རྟགས་
ཡང་དག་བསྟན་པ་སོགས་འདིས་ཀྱང་ར་སྤྲོད་བྱེད་ཐུབ་བོ། ། ནང་
བའི་ཚད་མའི་བསྟན་བཅོས་ཀྱི་ཐོག་མ་ནི་རྩོད་པའི་གྲུབ་པ་ཞེས་བྱ་
བའི་བསྟན་བཅོས་དེ་ཡིན་པར་ གྲགས། འགའ་ཞིག་གིས་གཞུང་
འདི་མཛད་པ་པོ་སློབ་དཔོན་དབྱིག་གཉེན་ཡིན་ཟེར་ཀྱང༌། བོད་སྔ་
ཡཁ 222 -



-- • སྲོལ་རྒྱུན་རིག་པའི་གཟི་འོད། · --
མ་དག་གིས་དབྱིག་གཉེན་མིན་པར་དེ་དང་མཚན་མཚུངས་ པའི་་
དབྱིག་གཤེས་ཅེས་པ་ཞིག་གིས་མཛད་པར་བཞེད། དེ་ནས་རིམ་
གྱིས་རྒྱ་གར་མཁས་པ་རྣམས་ཀྱིས་མཛད་པའི་ཚད་མའི་བསྟན་བཅོས་
མང་དུ་བྱུང་ལ། བོད་གངས་ཅན་གྱི་ལྗོངས་འདིར་ཡང་གསར་རྙིང་
རིས་མེད་ཀྱི་མཁས་པ་རྣམས་ཀྱིས་མཛད་པའི་ཚད་མའི་བསྟན་བཅོས་
རྒྱུ་ སྐར་ གྱི་ ཟླ་ ལ་ ཆས་ པ་ ཞིག་ ཡོད་ པ་ མངོན་ གསལ་ ལྟར་ ལགས།
དེའི་ནང་ནས་ཀྱང་གནའ་དེང་གི་མཁས་དབང་རྣམས་ཀྱིས་ཚད་མའི་
གཞི་འཛིན་སའམ་ཁུངས་གཏུགས་ས་གཙོ་བོ་ནི་རིག་པའི་དབང་ཕྱུག་
ཆེན་པོ་དཔལ་ལྡན་ཆོས་ཀྱི་གྲགས་པས་མཛད་པའི་ཚད་མ་རྣམ་འགྲེལ་
ཞེས་བྱ་བ་དེ་ཡིན། ཚད་མ་རྣམ་འགྲེལ་གྱི་ལུས་ སམ་བརྗོད་བྱའི་
གཙོ་བོ་ནི་རྟོག་གེའི་ཚིག་དོན་བརྒྱད་ཡིན་ཅིང༌། རྟོག་གེ་ཚིག་དོན་
བརྒྱད་ནི་ཡུལ་ལམ་གཞལ་བྱ་མངོན་ལྐོག་ཅི་རིགས་རང་གི་ངེས་པའི་
ཐབས་དང་ཐབས་དེའི་གོལ་ས་དང་ཡང་རང་ངོས་ནས་གཞན་རྗེས་སུ་
འཛིན་པའམ་གཞན་ལའང་གཞལ་བྱ་མངོན་ལྐོག་ཅི་རིགས་ངེས་པར་
བྱེད་པའི་ཐབས་དང་དེའི་གོལ་ས་གཉིས་སུ་འདུ་བར། སློབ་དཔོན་
ཕྱོགས་ཀྱི་གླང་བོའི་ཚད་མ་རིགས་སྒོ་ལས། མངོན་སུམ་དང་ནི་རྗེས་
སུ་དཔག ། ལྟར་སྣང་བཅས་ཏེ་བདག་རིག་བྱེད། ། སྒྲུབ་པ་དང་
ནི་སུན་འབྱིན་ངག ། ལྟར་སྣང་བཅས་ཏེ་གཞན་རིག་བྱེད། ཅེས་
གསུངས་པ་འདིའི་ཤེས་སོ། །མངོན་སུམ་ཚད་མ་ནི་རྣམ་འགྲེལ་ལས།
མངོན་སུམ་རྟོག་དང་བྲལ་བ་ནི། །མངོན་སུམ་ཉིད་ཀྱིས་འགྲུབ་པར་
འགྱུར། ། ཞེས་གསུངས་པ་ལྟར། འཁྲུལ་རྒྱུ་བཞི་བོ་གང་རུང་གིས་
འཁྲུལ་བར་མ་བསྐྱེད་པའི་ གསར་དུ་མི་བསླུ་བའི་རིག་པ་དེ་དེའི་་་་
མཚན་ཉིད་ཡིན་ལ། རྟོག་པ་དང་བྲལ་ཞེས་པས་རང་ཡུལ་མངོན་
— 223 --
(HI



- • དུས་རབས་ཀྱི་བསམ་གཞིགས། · –
སུམ་དུ་སྣང་བའི་བློ་རྣམས་ལ་ཡུལ་སྣང་བའི་ཚེ་སྒྲ་སྤྱི་ཙམ་དང་དོན་སྤྱི་
ཙམ་གྱིས་ཞེན་པ་མ་ཡིན་པར་རང་ཡུལ་གྱི་རྣམ་པ་མངོན་སུམ་དུ་སྣང་
དགོས་པར་བསྟན། མ་འཁྲུལ་ཞེས་པས། འཁྲུལ་རྒྱུ་བཞི་བོ་གང་
རུང་གིས་འཁྲུལ་བར་བསྐྱེད་པའི་རིག་པ་མ་ཡིན་པར་བསྟན། སྤྱིར་
འཁྲུལ་བ་ལ་རྟོག་པ་དང་བྲལ་བའི་ཁྱབ་ཀྱང་། གཉིས་ཀ་སྨྲས་པ་
ལོག་རྟོག་སེལ་བའི་དབང་དུ་བྱས་པའི་ཕྱིར་ཏེ་ཟླ་བ་གཉིས་ སྣང་གི་
དབང་ཤེས་ལྟ་བུའང་རྟོག་བྲལ་ཡིན་པས་མངོན་སུམ་ཚད་མ་ཡིན་ནམ་
སྙམ་པའི་ལོག་རྟོག་སེལ་བའི་དབང་དུ་བྱས་པས་མ་འཁྲུལ་བ་སྨོས་ལ།
རིགས་པ་ཅན་སོགས་མངོན་སུམ་རྟོག་པར་འདོད་པའི་ལོག་རྟོག་སེལ་
བའི་ཕྱིར་དུ་རྟོག་བྲལ་སྨོས་པའི་ཕྱིར། གསར་དུ་ཞེས་པས་རྟོགས་
ཟིན་རྟོགས་པའི་རིག་པ་སྟེ། སྔོ་འཛིན་མིག་ཤེས་སྐད་ཅིག་གཉིས་པ་
ལྟ་བུ་ཚད་མ་མ་ཡིན་པར་ཚད་མ་ ལ་གསར་རྟོགས་ཀྱིས་ཁྱབ་ པར་་་
བསྟན་པ་ཡིན་ཏེ། ཚད་མའི་སྐད་དོད་པྲ་མ་ན་ཞེས་པ་རང་རྒྱུད་པ་
མན་ཆད་ཀྱིས་པྲ་དང་བོ་དང་མཱ་ན་མཇལ་བ་ལ་འཇུག་པར་འདོད་
པས། ཡུལ་དང་པོའམ་གསར་དུ་གཞལ་བྱའི་བློ་ཞིག་དགོས་པར་
འདོད་པའི་ཕྱིར། མི་བསླུ་བ་ཞེས་པས་རང་ཡུལ་ལ་འཁྲུལ་བའི་ལོག་
ཤེས་སོགས་མ་ཡིན་པར་བསྟན། རིག་པ་ཞེས་པའི་རང་ཡུལ་མངོན་
སུམ་དུ་རྟོགས་པའི་ཤེས་པ་ཡིན་པར་བསྟན། འདིར་གཙོ་བོ་མདོ་སྡེ་
བའི་ལུགས་ཀྱི་མངོན་སུམ་ཚད་མའི་མཚན་ཉིད་ཀྱི་དབང་དུ་བྱས་ནས་
བཤད་པ་ཡིན་ལ། སེམས་ཙམ་པའི་ལུགས་ལ་རྟོག་པ་དང་བྲལ་ཞིང་
བག་ཆགས་བརྟན་པ་ལས་བྱུང་བའི་གསར་དུ་མི་བསླུ་བའི་རིག་པ་དེ་
འཇོག་པར་རིགས་རྒྱན་ལས་གསུངས། འོ་ན་དེ་གཉིས་ཀའི་ཐུན་
མོང་དུ་འདོད་རྒྱུའི་མངོན་སུམ་ཚད་མའི་མཚན་ཉིད་ཅིག་མེད་དམ་ཞེ་
- 224 ག་



ཡལ• སྲོལ་རྒྱུན་རིག་པའི་གཟི་འོད། · -
ན《ཚད་མ་སྡེ་བདུན་ཡིད་ཀྱི་མུན་སེལ》ལས་ཡོད་པར་འདྲ་བ་ཞིག་
གསུངས་འདུག་སྟེ། དེ་ཉིད་ལས། འདི་ལྟར་བྱས་ན་མཚན་ཉིད་
འདིས་མདོ་སེམས་གཉིས་ཀའི་ལུགས་ལ་ཁྱབ་པ་ཡིན་ཏེ། སེམས་
ཙམ་པའི་ལུགས་ལ་དབང་ཤེས་རྣམས་ཀྱང་ཐོག་མ་མེད་པ་ནས་འབྲལ་
བའི་གཉིས་སྣང་གི་བག་ཆགས་ཀྱི་དབང་གིས་རང་གི་དམིགས་ཡུལ་
རང་ལས་ཕྱི་རོལ་ཏུ་མེད་ཀྱང་ཕྱི་རོལ་ལྟ་བུར་སྣང་བའི་འཁྲུལ་ཤེས་
ཡིན་ཀྱང་། མངོན་སུམ་ཐམས་ཅད་རབ་རིབ་ལ་སོགས་པའི་གློ་བུར་
གྱི་འཁྲུལ་རྒྱུ་ལས་འཁྲུལ་བར་མ་སྐྱེས་བར་འདོད་པའི་ཕྱིར་རོ། །
ཞེས་གསུངས་པའི་ཚིག་གི་ཟིན་ཚོད་ལ་དཔག་ན། རྟོག་པ་དང་བྲལ་
ཞིང་གློ་བུར་གྱི་འཁྲུལ་རྒྱུས་འཁྲུལ་བར་མ་བསྐྱེད་པའི་རིག་པ་དེ་མདོ་
སེམས་ཀྱི་མངོན་སུམ་ཚད་མའི་མཚན་ཉིད་དུ་བཞག་པར་མངོན་ནོ།
། དེ་ལྟར་ན་འདི་ལ་དཔྱད་པར་བྱ་བ་འདི་ཡོད་དེ། དེ་མདོ་སེམས་
གཉིས་ཀའི་མངོན་སུམ་ཚད་མའི་མཚན་ཉིད་དུ་འཇོག་ན། གཉིས་
ཀའི་ལུགས་ལ་མཚན་མཚོན་ཁྱབ་མཉམ་ཡིན་དགོས་ལ། དེས་ན་
སྔོན་འཛིན་མིག་ཤེས་སྐད་ཅིག་གཉིས་པ་ཆོས་ཅན། མདོ་སེམས་
གཉིས་ཀའི་ལུགས་ལ་ཚད་མ་ཡིན་པར་ཐལ། རྟོག་པ་དང་བྲལ་ཞིང་
གློ་བུར་གྱི་འཁྲུལ་རྒྱུས་འཁྲུལ་བར་མ་སྐྱེད་པ་ཡིན་པའི་ཕྱིར། དེར་
ཐལ། རྟོག་པ་དང་བྲལ་བ་ཡིན་པ་གང་ཞིག གློ་བུར་གྱི་འཁྲུལ་
རྒྱུས་འཁྲུལ་བར་མ་བསྐྱེད་པའི་ཤེས་པ་ཡིན་པའི་ཕྱིར། རྟགས་དང་
པོ་མ་གྲུབ་ན། རྟོག་པ་དང་བྲལ་བ་ཡིན་པར་ཐལ། སྒྲ་དོན་གྱི་
རྟོག་པ་དང་བྲལ་བའི་ཕྱིར། ཁྱབ་སྟེ། བྲལ་རྒྱུའི་རྟོག་པ་ལ་སྒྲ་དོན་
འཛིན་པའི་རྟོག་པ་འཇོག་དགོས་པ་གང་ཞིག དེ་སྒྲ་དོན་གྱི་སྣང་བ་
ཅན་མ་ཡིན་པའི་ཕྱིར་ཏེ། དེ་དབང་བོ་མངོན་སུམ་སྐད་ཅིག་གཉིས་
— 225 -



-
--
r
}
-· དུས་རབས་ཀྱི་བསམ་གཞིགས། · -
པ་ཡིན་པའི་ཕྱིར། རྟགས་ གཉིས་པ་མ་གྲུབ་ན། དེ་གློ་བུར་གྱི་
འཁྲུལ་རྒྱུས་འཁྲུལ་བར་མ་སྐྱེད་པར་ཐལ། དེ་མངོན་སུམ་ཡིན་པའི་
ཕྱིར། ཁྱབ་སྟེ 《ཡང་དེ་ཉིད》ལས་ མངོན་སུམ་ ཐམས་ ཅད་རབ་
རིབ་ལ་ སོགས་པའི་གློ་བུར་གྱི་འཁྲུལ་རྒྱུ་ལས་འཁྲུལ་བར་མ་བསྐྱེད་
པར་འདོད་དོ། ། ཞེས་གསུངས་པའི་ཕྱིར། དེ་ལྟ་ན་མདོ་སེམས་
གཉིས་ཀའི་འདོད་པའི་ མངོན་སུམ་ཚད་མའི་མཚན་ཉིད་ཞིག་མེད་
ཟེར་དགོས་སོ། །ཡང་ན་རྟོག་པ་དང་བྲལ་ཞིང་གློ་བུར་གྱི་འཁྲུལ་རྒྱུ་
ལས་འཁྲུལ་བར་མ་བསྐྱེད་པའི་རང་ཡུལ་གསར་དུ་གཞལ་བའི་མི་བསླུ་
བའི་ རིག་ པ་ ལྟ་ བུ་ འཇོག་ དགོས་ པ་ ཡིན་ ནམ་ དཔྱད་ པར་ འཚལ།
སེམས་ཙམ་པའི་ལུགས་ལ་མངོན་སུམ་དང་འཁྲུལ་ཤེས་ཀྱི་གཞི་མཐུན་
ཡོད་པར་འདོད་ལ་སེམས་ཅན་གྱི་དབང་མངོན་ལ་གཟུགས་ སོགས་
རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པར་མི་སྣང་བ་
མེད་པས་དེ་ལ་འཁྲུལ་ཕྱིར་འཁྲུལ་ཤེས་ཀྱི་ཁྱབ་པར་སེམས་ཙམ་རྣམ་
བདེན་པས་འདོད་དོ། ། སྤྱིར་མངོན་སུམ་ལ་དབང་བོ་མངོན་སུམ་
དང་། ཡིད་ཀྱི་མངོན་སུམ། རང་རིག་མངོན་སུམ། རྣལ་་་་་
འབྱོར་མངོན་སུམ་སོགས་ བཞི་ཡོད། དབང་བོ་ མངོན་ སུམ་དང་
ཡིད་ ཀྱི་ མངོན་ སུམ། རང༌ རིག་ མངོན་ སུམ་ ལ་ ཚད་ མ་ དང་།
བཅད་ཤེས། སྣང་ལ་མ་ངེས་པའི་བློ་གསུམ་ཡོད་ལ། རྣལ་འབྱོར་
མངོན་སུམ་དུ་ གྱུར་བའི་ཚད་མ་དང་བཅད་ ཤེས་ གཉིས་ ཡོད་ཅིང་།
དེ་གྱུར་བའི་ སྣང་ལ་མ་ངེས་པའི་བློ་མེད་དེ། རྣལ་འབྱོར་མངོན་
སུམ་ཡིན་ན་རང་གི་གཞལ་བྱ་ངེས་པའི་ཁྱབ་པའི་ཕྱིར་ཏེ། རྣམ་
འགྲེལ་ལས། བློ་གྲོས་ཆེན་པོའི་མཐོང་ཉིད་ལས། ། རྣམ་པ་ཐམས་
ཅད་ངེས་བར་བྱེད། ། ཅེས་གསུངས་པའི་ཕྱིར། དེ་རེ་རེའི་མཚན་
— 226 -



- • སྲོལ་རྒྱུན་རིག་པའི་གཟི་འོད། · –
ཉིད་དང་མཚན་གཞི་སོགས་མང་དུ་དོགས་ནས་མ་བྲིས་པས་གཞན་དུ་
ཤེས་པར་བྱའོ། ། མངོན་སུམ་ལྟར་སྣང་ནི། རང་གི་སྣང་ཡུལ་ལ་
འཁྲུལ་བའི་རིག་པ་མངོན་སུམ་ལྟར་སྣང་གི་མཚན་ཉིད། དེ་དང་
འཁྲུལ་ཤེས་དོན་གཅིག་ཡིན།
(མུ་འགོད)
ག 227
ཡ་



ཁ • དུས་རབས་ཀྱི་བསམ་གཞིགས། --
མི་ན་བར་ཡུན་རིང་དུ་འཚོ་བར་བྱ་བའི་
ཐབས་ཤེས་ཚེ་ཡི་རིག་བྱེད་
བདུད་རྩིའི་ཐིགས་པ།
བློ་བཟང་བསྟན་འཛིན། (འགར་རྩེ)
སྐུ་ལ་མཚན་དཔེའི་འོད་ཀྱི་དཔལ་འབར་བས། །རྒྱུ་འབྲས་དུག་
གསུམ་ཉེས་ཀུན་རབ་ཞི་སྟེ། །རྐང་གཉིས་འགྲོ་ལ་ཕན་བདེའི་མཆོག་
སྟེར་བ། ། བདེ་གཤེགས་སྨན་པའི་རྒྱལ་བོར་གུས་ཕྱག་འཚལ། །
གངས་རིའི་མུ་ཁྱུད་བསྐོར་བའི་ཞིང་ཁམས་འདིར། ། གང་གི་ཐུགས་
བསྐྱེད་ངག་གི་རོལ་མཚོ་ལས། ། ལེགས་འཁྲུངས་གསོ་རིག་པད་མོ་
འབུམ་གྲོལ་བ། ། ཟླ་བྲལ་མཚུངས་མེད་གཡུ་ཐོག་མགོན་པོར་མཆོད།
། ལུགས་གཉིས་བདེན་པར་དྲང་བའི་ཤིང་རྟ་བ། ། སྙིགས་དུས་འགྲོ་
ལ་ བརྩེ་བས་ཀུན་གཟིགས་པས། ། ནད་ རིག་ཀུན་འཇོམས་ རྒྱུད་
བཞིའི་དཀའ་གནད་བཀྲལ། ། མི་དབང་ལྔ་རིག་སྨྲ་བའི་སྡེ་སྲིད་
འདུད། ། ཟབ་རྒྱས་ཚིག་དོན་སྒྲིབ་མེད་གསལ་བར་སྟོན། ། ཁྱད་
པར་མཁས་དབང་བྱང་ཟུར་རྣམ་གཉིས་དང་། །མན་ངག་ལག་ལེན་
འབྲེལ་ཐོབ་བླ་མ་ལ། ། སྙིང་ནས་མི་ཕྱེད་དད་པའི་ཕྱག་བགྱིད་དོ།
། ཚེ་ཡི་རིག་བྱེད་བདུད་རྩིའི་བུམ་བཟང་ལས། ། འོངས་པའི་ལེགས་
བཤད་རིན་ཆེན་ཕྲེང་བ་འདི། །འགལ་རྐྱེན་མེད་པར་གཞུང་ལྟར་
འགོད་པ་ལ། ། བདག་གི་བླ་མས་སྒོ་གསུམ་བརླན་པར་མཛོད། །
ཞེས་ཤོ་ལོ་ཀ་དུ་མའི་མདུན་བསུས་ཏེ་གང་ཞུ་ན། འདིར་ཡང་བོད་
-- 228 མཁས



- • སྲོལ་རྒྱུན་རིག་པའི་གཟི་འོད། .
གངས་ཅན་གྱི་གསོ་བ་རིག་པ་ནི་གནའ་རབས་སྤྱི་ཚོགས་ཀྱི་ཁྲོད་དུ་
བོད་མི་རིགས་རང་ཉིད་ཀྱི་མེས་པོ་རིམ་བྱོན་རྣམས་ཀྱིས་ནད་རིགས་
སྣ་ཚོགས་ལ་འཐབ་རྩོད་བྱས་པའི་ལག་ལེན་ཉམས་མྱོང་ཐོབ་པའི་ཤུལ་
བཞག་གི་རིག་གནས་ཕུན་སུམ་ཚོགས་པ་ཞིག་ཕྱོགས་བསྡོམས་མཛད་
པ་ཡིན་ལ། ད་ལྟ་རྒྱལ་ཁབ་ཕྱི་ནང་གང་དུའང་གསོ་བ་རིག་པ་འདི་
ཉིད་ལ་ཞིབ་འཇུག་བྱས་ཏེ་ལོ་རྒྱུས་ཀྱི་རིན་ཐང་བྲལ་བའི་རིག་གནས་
རྩིས་ཆེན་ཞིག་ཏུ་དགོངས་ལ་བསྔགས་བརྗོད་ཀྱི་མེ་ཏོག་ཀྱང་གཏོར།
གངས་རི་རྭ་བའི་ཡོངས་སུ་བསྐོར་བའི་བསིལ་ལྡན་ཁ་བའི་ལྗོངས་ཀྱི་
ཞིང་ཁམས་འདིའི་ཚེ་ཡི་རིག་འཛིན་འགྲོ་བ་མིའི་ལུས་སྲོག་འཚོ་བར་
མཛད་པ་རྣམས་ཀྱི་ཁོག་པའི་སྙིང་ལྟར་གཅེས་སུ་འོས་པ་ཞིག་ཡིན་ལ།
དེ་ཡང་སེམས་ཅན་ཀུན་གྱི་རྒྱུད་ན་རྒྱུ་གཅིག་པུ་ཐོག་མའི་མ་རིག་པ་དེ་
ཉིད་ཀྱི་དབང་གིས་ལུས་ངག་ཡིད་གསུམ་གྱི་བྱ་ལས་སྣ་ཚོགས་བསྒྱུར་
བས་འདོད་ཁྲོ་གཏི་མུག་གསུམ་དང་འབྲས་བུ་རླུང་མཁྲིས་བད་ཀན་
གསུམ་ལུས་ལ་ལྷན་སྐྱེས་སུ་གྲུབ་པ་ན། དེ་ལ་དུས་གདོན་ཟས་སྤྱོད་
གང་རུང་ཞིག་གི་རྐྱེན་ཕྲད་པས་ལུས་ན་བ་དང་སྙོམས་པོར་གནས་
པས་ན་ལུས་ཞེས་བྱའོ། ། དེ་ཡང་རྒྱུད་སྡེ་ལས། རྣམ་པར་མ་གྱུར་
ནད་ཀྱི་རྒྱུ་འགྱུར་ལ། ། རྣམ་འགྱུར་མ་སྙོམས་ནད་ཀྱི་ངོ་བོ་ཡིན། །
ཞེས་གསུངས་པ་ལྟར། ཁ་ཟས་ཀྱི་སྤང་བླང་དང་དུས་དྲུག་གི་སྤྱོད་
ལམ་བསྟེན་ཚུལ། །
དང་པོ། མིའི་ལུས་ཁམས་འདི་ཉིད་སྲུང་ཞིང་འཛིན་པར་བྱེད་པའི་
རྟེན་ཟས་ སྐོམ་ལ་རག་ལས་པའི་ཕྱིར། ནད་རིགས་ཁ་ ཤས་ ཟས་
རིགས་བརྒྱུད་དེ་ནད་འབྱུང་སླ་བ་རེད། དཔེར་ན། ཟས་རིགས་
ཉར་ཚགས་བྱེད་པའི་ལས་སྣོད་ནང་དུ་དུག་རྫས་དང་མི་གཙང་བའི་
229 ཁ



- · དུས་རབས་ཀྱི་བསམ་གཞིགས། -
སྦགས་པས་ཟས་དུག་བྱུང་། དེ་ཡང་རང་བྱུང་ཁམས་ཀྱི་སྐྱེས་དངོས་
འགའ་ཤས་ལ་དུག་ཡོད་པ་ཕྱུགས་ཟོག་གིས་ཟོས་པའི་རྐྱེན་གྱིས་ཤི་
བའི་ཤ་མདོག་ཧ་ཅང་དམར་པོ་ཡིན་ཀྱང་ལྕགས་ལ་བསྲེགས་ནས་སྦྱར་
ན་མི་ལེན་པ་དང་། ཁྱི་ལ་བྱིན་ན་ལྟོ་བ་ཅུང་ཙམ་དྲོས་པས་དུས་ལ་
སྐྱུག་པར་འགྱུར་ལ། དེ་མིན་ཞག་ལོན་ པའི་ ཤ་ ཡིབ་ པའམ་རུལ་
སྲུངས་ཅན་རྣམས་སྤང་། འོ་མ་དང་ཤིང་ཏོག་གཉིས་མཉམ་སྦྱར་མི་
འཕྲོད། སྦྲང་རྩི་དང་མར་རྙིང་མཉམ་སྦྱར་ཟོས་ན་དུག་ལྟར་གནོད།
ཤ་ མོ་ ཡུངས་ དཀར་ གྱི་ མར་ ནག་ ནང་ བརྔོས་ པར་ ཟོས་ ན་ གནོད།
སྒོག་སྐྱ་དང་སྒོང་སྤྲི་སྦྱར་ནས་ཟོས་ན་དབུགས་མི་བདེ། སྐྱུར་རིགས་
དང་འོ་མ་ལྷན་གཅིག་འཐུང་བས་མི་འཕྲོད། སྨྱུང་བར་གནས་པའི་
རྗེས་སུ་འཕྲལ་དུ་ཟས་ཀྱི་འགྲངས་ཆེ་བས་གནོད། ཞུན་མར་ཟོས་
རྗེས་ཆུ་གྲང་འཐུང་བས་ཟས་མི་འཇུ། མི་འཕྲོད་པའི་ཁ་ཟས་ནན་
གྱིས་ཟོས་པས་ན་ ཕན་ཚུན་འཐབ་པར་འགྱུར་བ་དང་། སྔར་མ་
གོམས་པའི་བཟའ་བཏུང་རིགས་དུས་མ་ཡིན་པར་བབ་ཅོལ་དུ་ཟོས་ན་
ལུས་ཟུངས་ལ་གནོད་པའམ་ཉེས་ཀུན་སྐྱེད་བྱེད་ཀྱི་རྒྱུར་འགྱུར་ལ་ལུས་
སྲོག་ཀྱང་འདོར་བས་འདི་དག་སྤངས་བར་བྱ་དགོས་སོ། །
གཉིས་ པ། ཟས་ ཀྱི་ ནུས་ པ་ ལྕི་ ཡང་ ཚད་ ལས་ དཔག་ པར་ བྱ་ སྟེ།
སྐམ་སའི་ནས་བརྔོས་པའི་རྩམ་པ་དང་སྐམ་སར་གནས་པའི་རི་དྭགས་
སོགས་ ཀྱི་ ཤ་ བཙོས་ པ་ སྟེ་ ཡང་ ཞིང་ དྲོ་ བ་ རྣམས་ འ གྲངས་ པར་ཟ།
བརླན་གཤེར་དང་གནས་པའི་ནུས་པ་ལྕི་བསིལ་དང་ལྡན་པའི་ཁ་ཟས་
ཕྱེད་ཙམ་རན་པར་བཟའ། ལར་ན་སྔ་དྲོ་ཟས་ཟོས་པ་དགོང་མོ་
འཇུ་བར་ནུས་པ་དང་ཕྱི་དྲོ་ཟས་ཟ་བ་ཐོ་རེངས་ཀྱི་དུས་སུ་ཁ་ཟས་འཇུ་
བའི་ཚོད་ཟིན་དུ་བྱ་དགོས་ལ། སྐེམ་པོ་རྣམས་ཀྱིས་ལུས་རྒྱས་པར་
— 230 --
HIC CE



ཡ • སྲོལ་རྒྱུན་རིག་པའི་གཟི་འོད། ·–
འདོད་ན་ཁ་ཟས་ལུག་ཤ་དང་འོ་ མ་དང་ཞོ་དང་མར་དང་ཆང་ལ་
སོགས་ པ་ བཅུད་ ལྡན་ ཆེན་ པོ་ རྣམས་ ཀྱིས་ བརྟ་ བར་ བྱ་ བ་ དང་།
སྨན་པའམ་སྨན་དམར་སོགས་བསྟེན་པ་དང་སེམས་དགའ་བའི་ལས་
བྱེད་པ། ལུས་སྦོམ་པོ་རྣམས་ཀྱིས་ལུས་སྐེམ་པར་འདོད་ན་གཙོ་བོ་
བད་ཀན་ཚིལ་འཕེལ་པ་ཟད་བྱེད་ཀྱི་ཟས་སྨན་སྐྱུ་རུ་ར་དང་ནས་ཕྱེ་
སྦྲང་དང་སྦྱར་བ། རྩུབ་པའི་ཟས་སྨན་དང་རྩོལ་བཅག་རན་པར་
བྱས་ན་ཚོ་ཆེ་བའི་ནད་མཐའ་དག་སེལ། ལུས་དལ་བར་འདུག་པ་
དང་མེ་དྲོད་ཆུང་བ་ལ་ལྟོ་བའི་གཞི་ཆ་གཉིས་ཁ་ཟས་ཀྱིས་དགང་ལ་
བཞི་ཆ་གཅིག་སྐོམ་གྱིས་དགང་བ་དང་ཆ་བཞི་བ་ནི་མེ་དྲོད་གསུམ་གྱི་
གནས་སུ་བཞག་ལ། དར་མ་ མེ་དྲོད་ཆེ་བ་ལ་དེ་ལྟར་མ་ཡིན་ཏེ།
ལྟོ་བ་འགེངས་པར་ཟའོ། །
སྨྲས་པ།
གསོ་རིག་རྒྱ་མཚོའི་ཕ་མཐའ་གཞལ་དཀའ་ཡང་། །
བདག་ཡིད་དང་བའི་དགེ་འབྲས་ཆ་ཙམ་འདི། །
སྤྲོ་དགའི་ལག་ཟུང་སྙིང་གར་སྦྱར་བ་ཡིས། །
གཟུར་གནས་སྐུན་ལྡན་དག་ལ་གླེང་ཕྱིར་བྲིས། །
ནམ་ཟླ་དུས་དྲུག་སོ་སོར་སྤྱོད་པ་ནི། །
(༡)དགུན་སྟོད་ཀྱི་དུས་ སུ་ གྲང་བས་ལུས་ཀྱི་བ་སྤུའི་བུ་གའི་སྒོ་་་
ཐམས་ ཅད་ བཀག་ སྟེ་ ནང༌ དུ་ མེ་ དྲོད་ ཀྱི་ སྟོབས་ དང༌ ལྡན་ ཞིང༌།
ལྷག་པར་དུ་རྩ་བའི་རླུང་ལྔའི་ནང་གི་རླུང་མེ་མཉམ་གྱི་ནུས་པས་ཆེས་
ཆེར་སྦར་བ་ཡིན་པས་ཟས་ཉུང་ཙམ་བསྟེན་པས་དྭངས་མ་ཁྲག་ལ་
སོགས་པའི་ལུས་ཟུངས་རྣམས་སྐེམ་ཞིང་འབྲི་བར་བྱེད་པ་དེའི་ཕྱིར་
མངར་སྐྱུར་ལན་ཚྭ་ཤས་ཆེར་གྱུར་བའི་ཁ་ཟས་འགྲངས་པ་བསྟེན་ལ།
- 231 --



-- • དུས་རབས་ཀྱི་བསམ་གཞིགས། • -
དྲོ་བའི་དུག་དང་མེ་ཉི་ལ་བསྲོ་བ་ཧ་ཅང་ཐལ་བ་མ་ཡིན་པར་རན་པར་
འདུག གནས་གོས་དྲོ་སར་བསྟེན་པའོ། །
(༢) དགུན་སྨད་ཀྱི་དུས་སུ་ལྷག་པར་གྲང་བས་གོང་གི་ཟས་སྤྱོད་ལྟར་
བསྔགས་ཤིང་བསྟེན་ནོ། །
(༣)དགུན་སྨད་ལྷག་པར་གྲང་བས་བད་ཀན་ཁོག་ཏུ་གསོག་པ་ཡིན་
དཔྱིད་དུས་ཀྱི་ཉི་འོད་ཚ་མོས་དྲོས་ཤིང་བཤིག་པས་མེ་དྲོད་ཀྱི་སྟོབས་
ཉམས་པ་ལས་བད་ཀན་ ལྡང་ཞིང་ཟས་འཇུ་མི་ནུས་པར་འགྱུར་བ་
དེའི་ཕྱིར། རོ་ཁ་ཚ་བསྐ་གསུམ་བསྟེན་ལ། ཡང་ན་རྩུབ་པའི་ཟས་
ཟ་ཞིང་། ། ལུས་ཀྱི་རྩོལ་བ་རན་པར་བཅག་པ་དང་སྲན་ཕྱེ་ལ་སོགས་
པས་དྲིལ་ཕྱིས་བྱས་ནས་བད་ཀན་བསལ་བར་བྱ། དྲི་ཞིམ་འཐུལ་
བས་ལྗོན་ཤིང་དང་མེ་ཏོག་གི་སྐྱེས་མོས་ཚལ་དུ་ཉི་གྲིབ་ལ་ཉིན་ཕྱེད་
ཙམ་འདུག་དགོས།
(༤)སོ་གའི་དུས་སུ་ཉི་མའི་འོད་ཟེར་རབ་ཏུ་ཚ་བས་ལུས་ཀྱི་སྟོབས་
འཕྲོག་པའི་ཕྱིར་ཁ་ཟས་མངར་བའི་རོ་ཤས་ཆེར་ཟ་ཞིང་། ནུས་པ་
ཡང་བ་དང་སྣུམ་བསིལ་གྱི་ཟས་རིགས་བཟའ་བ་དང་། ལན་ཚྭ་ཚ་
སྐྱུར་དང་རྩོལ་ བཅག་ཉི་འོད་ཚ་བར་སྤང་བ་དང་། བསིལ་ཁང་
ནང་དུ་དྲི་བཟང་བོ་དང་བཅས་ཆག་ཆག་བཏབ་ཏེ་ཡིད་འོང་གི་་་
གྲོགས་བསྟེན་པར་བྱ། །
(༥) དབྱར་གྱི་དུས་སུ་རང་བཞིན་གྱིས་ནམ་མཁའ་ལ་སྤྲིན་འདུས་ཏེ་
ཆར་བབ་པས་ས་གཞི་བརླན་ཞིང་གྲང་རླུང་གི་རེག་བྱ་ལྷག་པར་རྒྱས་
པས་ས་ཡི་རླངས་པ་དང་ཆུ་རྙོག་གིས་ལུས་ཀྱི་མེ་དྲོད་ལ་གནོད་པར་
བྱེད་ལ། དེ་དུས་མེ་དྲོད་སྐྱེད་པའི་ཁ་ཟས་ ཤས་ཆེར་བསྟེན་ཞིང་
ཡཁ 232 -



- • སྲོལ་རྒྱུན་རིག་པའི་གཟི་འོད། -
ལྷག་པར་དུ་མངར་སྐྱུར་ལན་ཚྭ་དང་ནུས་པ་ཡང་དྲོ་སྣུམ་པའི་ཟས་ཟ།
ཆང་དང་བསིལ་སར་སྤུང་ཏེ་གནས་དྲོ་སར་བསྟེན་པར་བྱའོ། །
(༦) དབྱར་དུས་ཀྱི་ཆར་རླུང་གིས་ནུས་པ་བསིལ་ཞིང་འཕྲལ་དུ་ལུས་
ལ་ ཉི་མའི་འོད་ཟེར་གྱིས་གདུངས་པས་མཁྲིས་ པ་གསོག་པ་དེ་ སྟོན་
དུས་ལྡང་བས་དེ་བསལ་ཕྱིར་མངར་ཁ་བསྐ་བའི་ཟས་ཤས་ཆེར་བསྟེན་
ཞིང་། ག་བུར་ཙན་དན་ལ་སོགས་པའི་དྲིས་བྱུགས་པའི་གོས་བསྒོ་
བ་དང་། ཁང་བའི་ནང་དྲི་ཆག་ཆག་བཏབ་སྟེ་གནས་བསིལ་སར་
དལ་བུར་འདུག་གོ ། དགུན་དུས་ལུས་ཀྱི་བ་སྤུའི་བུ་གའི་སྒོ་བཀག་
སྟེ་མེ་དྲོད་ཁོང་དུ་བསྡུས་པ་དང་། དུས་འདིར་ཕལ་ཆེར་ ཤ་ཆང་
དང་སྣུམ་བཅུད་ཆེ་བའི་ཟས་རིགས་རྒྱུན་སྤྱོད་དུ་འགྱུར་བས། མེ་
དྲོད་གསུམ་གྱི་སྟོབས་འབར་བས་ཟུངས་བདུན་གྱི་དྭངས་མ་འཕེལ་བ་
ལ་གནོད་པ་མེད་པའི་ཕྱིར་ཅི་བདེ་ཆགས་པ་སྤྱད་པར་བཀག་པ་མེད་
པ་དང༌། སྟོན་དཔྱིད་གཉིས་ལ་ཁ་ཟས་སྐྱ་བ་བསྟེན་པ་དང༌། མེ་
དྲོད་ཅུང་ཉམས་ པས་ཟུངས་ བདུན་གྱི་འཕེལ་རིམ་ལ་ གནོད་པའི་་
དབང་གིས་ཞག་གཉིས་རེའི་མཚམས་སུ་སྤྱད། དབྱར་སོས་ཀྱི་དུས་
ལ་ཕལ་ཆེར་ཁ་ཟས་ཡང་རྩུབ་སྐྱ་བ་དང་སྔོ་ཚོད་རིགས་ཟ་བ། ལུས་
ཀྱི་བ་སྤུའི་བུ་ག་ཕྱིར་ཕྱེ་བ་དང་མེ་དྲོད་ཀྱི་སྟོབས་ཀྱང་ཉམས་པས་
ཟུངས་བདུན་གྱི་དྭངས་་ མའི་ཁུ་བ་རང་གི་ལྡང་ཚད་ལས་ཉུང་ཕྱིར་
ཞག་བཅོ་ལྔའི་མཚམས་རེ་འཁྲིག་སྤྱོད་བྱེད་ན་ཉེས་པ་མི་འཕེལ་ཞིང་
ལུས་བདེ་བར་འགྱུར། དུས་མིན་དུ་སྤྱད་ན་མིག་སོགས་དབང་བོ་
ཉམས་ཞིང་ཚེ་སྲོག་ལའང་གནོད་པའི་དུས་མིན་དུ་འཆི་བར་འགྱུར།
དེའི་ཕྱིར་མི་སུ་ཞིག་ཡིན་རུང་འཇིག་རྟེན་གྱི་འདོད་དགུ་ལོངས་སྤྱོད་
ཡོངས་རྫོགས་ ཉམས་ སུ་ མྱོང་ཏེ་ཚེ་ལུས་མཐར་ཕྱིན་པའི་ ཐབས་ལ་
- 233 ཡ



-- • དུས་རབས་ཀྱི་བསམ་གཞིགས། • ཡས་
བརྩོན་པར་བྱའོ། ། །
ཁོ་བོས་མང་ཐོས་རིག་པ་ཆེས་ཕྲ་བའི། །
གཞུང་ལུགས་མདུད་བརྒྱའི་གནད་རྣམས་གྲོལ་བར་དཀའ། །
མན་ངག་ལག་ལེན་སྦྱངས་མཐར་མ་ཕྱིན་པས། །
མཁས་རྣམས་དགྱེས་པའི་སྐྱེས་ཤིག་ཕུལ་དཀའ་ཡང་། །
གསོ་རིག་རྒྱ་མཚོའི་ཀློང་གི་ཆུ་ཐིགས་ཙམ། །
བློ་ཁ་རང་མཉམ་འགའ་ལ་ཕན་སྙམ་དུ། །
དུངས་པའི་རྩོམ་ཞིག་འབྲི་ཁུལ་བྱས་པ་འདིར། །
གཟུར་གནས་མཁས་པས་འཁྲུལ་བ་ཡང་དག་མཛོད། །།
ཞེས་སྤྱི་ལོ་ཉིས་སྟོང་གཅིག་ལོའི་ཟླ་བཅུ་ གཅིག་པའི་ཡར་ངོའི་ཚེས་
བཅུ་གསུམ་ཉིན་མོར་འགར་དགོན་གསོ་རིག་སྨན་ཁང་གི་དགེ་མིང་བ་
བློ་བཟང་བསྟན་འཛིན་ནས་བྲིས་པ་དགེ་ལེགས་འཕེལ། །
234 ཡས་



– • སྲོལ་རྒྱུན་རིག་པའི་གཟི་འོད། · ཁ
སྙན་ངག་པ་ཁ་ཤས་དང་སེམས་གླེང་བ། །
གཉན་འཛུམ་དཀར། (འགར་དགོན)
(༡)
ངའི་དགའ་ཕྱོགས་འདི་མཛེས་སྡུག་གི་ལམ་བུ་ཞིག་ཡིན་ཆོག་ལ་ནོར་
འཁྲུལ་གྱི་གཅོང་རུང་ཞིག་ཡིན་ཀྱང་རུང་། གང་ལྟར་ཡང་ཁོམ་པ་
ཅུང་ཙམ་རེ་བྱུང་ཚེ་བོད་ཁམས་ཡོངས་ཀྱི་དུས་དེབ་དང་ཚགས་པར།
དཔེ་དེ བ་ སོགས་ རྩོམ་རིག་གི་བརྩམས་ཆོས་ལག་ ཏུ་ཆུད་ཚོད་ཅིག་
བཙལ་ཏེ་ལྟ་ཀློག་བྱེད་རྒྱུ་ནི་ངའི་དགའ་ཕྱོགས་རིགས་ཤིག་ཡིན་ལ།
དེ་ལས་ཀྱང་བརྩམས་ཆོས་རེ་རེར་རང་གི་ནང་སེམས་ཀྱི་ཤོག་ངོས་
དམར་པོའི་སྟེང་དུ་དཔྱད་བརྗོད་ཀྱི་ཟིན་ ཐོ་རེ་འགོད་རྒྱུ་ནི་ངའི་་་
དགའ་ཕྱོགས་ལས་འདས་པའི་དགའ་ཕྱོགས་ཤིག་ཡིན།
(༢)
ད་བར་དུ་བལྟས་པའི་རྩོམ་རིག་སྤྱི་དང་སྒོས་སུ་སྙན་ངག་གི་སྐོར་ལ་
ཕྱིར་དྲན་ཞིག་བྱས་ཚེ། ང་ཚོ་དགའ་འོས་པའི་གྲུབ་འབྲས་མང་བོ་
ཡོད་ལ་སྐྱོ་རུང་བའི་གནད་དོན་ཡང་མི་ཉུང་བ་ཞིག་ལ་འཕྲད་བྱུང༌།
དེ་ལས་སྐྱོ་རུང་བ་ནི་ང་ཚོའི་སྙན་ངག་སྐོར་ཞིག་དང་སྙན་ངག་པ་སྐོར་
ཞིག་ “ ཉ་ཉོག་ཚུར་ལེན་རང་ལུགས་པ”འགའ་ཤས་ཀྱི་མགོ་བསྐོར་
འོག་ཏུ། ནམ་ཡང་མུན་ནག་གི་ནང་ན་རལ་གྲི་ཀླད་ལ་སྐོར་གྱིན་པ་
དེ་རེད།
- 235 -



-- • དུས་རབས་ཀྱི་བསམ་གཞིགས། • ཁ་
(3)
7
ir
)
}
ir
ངས་“ ཚུར་ལེན་རིང་ལུགས་པ”ཡོད་ཚད་ལ་དམོད་མོ་བོར་བ་ག་ལ་
ཡིན་ཏེ། “ཡང་དག་པའི་ཚུར་ལེན་རིང་ལུགས་པ་དག་གི་དགོངས་
གཞི”ནི་ང་ཚོས་ནམ་ཡང་གོང་བཀུར་དང་དཔྱད་ གླེང་གི་ཡུལ་དུ་་
འཇོག་འོས་མོད། དེང་སང་སྙན་ངག་པ་འགའ་ཤས་ཤིག་གིས་རྒྱ་
ཡིག་དང་དབྱིན་ཡིག་ཐན་ཐུན་རེ་བསླབས་རྗེས། ཁོས་འཛམ་གླིང་
གི་སྙན་ངག་པ་གྲགས་ཆེན་ཞིག་གི་དགོངས་པ་རྟོགས་ཡོད་ཚུལ་དང་
གོ་བ་ཟབ་མོ་མངའ་ཚུལ། རང་རེའི་སྙན་ངག་ལ་སྐྱོན་ཡོན་མང་
ཚུལ་ བརྗོད་རྗེས། ངས་ རང་ལུགས་ཡ་མཚན་ཞིག་འཇོག་དགོས་
ཟེར་ནས། རང་ཅག་གི་བརྡ་སྤྲོད་ཀྱི་ཆོས་ཉིད་གཏོར་ནས་རྗོད་བྱེད་
ཅིག་བཙལ། མི་རིགས་འདིའི་ལྟ་བ་དང་འགལ་བའི་མཛེས་དཔྱོད་
ཀྱི་ལྟ་སྟངས་ཤིག་གིས་བརྒྱན་ནས་ངར་ངར་གྲགས་གྲགས་བྱེད་ཀྱིན་
ཡོད་ལ། ད་དུང་“མི་གོ་བ་ལ་སྡུག་གྱོང”ཟེར་ནས་འགྲོ་བཞིན་པ་དེ་
དག་ནི་ཅི་འདྲའི་སྙིང་བོ་མེད་པ་ཞིག་རེད་ཨང་།
(༩)
ང་ཚོས་བོད་ཡིག་ལ་ཕབ་བསྒྱུར་བྱས་མེད་ན་རྒྱ་ཡིག་དང་དབྱིན་ཡིག་
གི་དཔྱད་གཞིའི་ཡིག་རིགས་བཙལ་ནས། འཛམ་གླིང་གི་སྙན་ངག་
གྲགས་ཅན་དག་ལ་སློབ་སྦྱོང་དང་ལྟ་བ་ཡག་པ་རེ་ཡོད་ཚེ་ཚུར་ལེན་
བྱས་ན་ཧ་ཅང་བཟང་བོ་རེད། ཡིན་ནའང་། ལྟ་བ་དེ་དག་ཚུར་
ལེན་བྱ་དུས་དེའི་དགོངས་པ་མཐིལ་ཕྱིན་པ་ཞིག་རྟོགས་པ་ གཞིར་
བཅས། རང་མི་རིགས་ཀྱི་བརྡ་སྤྲོད་ཀྱི་ཆོས་ཉིད་དང་མཛེས་དཔྱོད་
ཀྱི་ལྟ་བ། གོམས་ གཤིས་དང་སེམས་ཁམས་མཐུན་པའི་ཆ་རྣམས་
བླངས་ན་ཤིན་ཏུ་ལེགས་པ་མ་གཏོགས། ལག་ལ་གང་ཡོང་དང་མིག་
ཡ– 236 -



- • སྲོལ་རྒྱུན་རིག་པའི་གཟི་འོད། · --
ལ་གང་ཤར་དག་ཚུར་བླངས་ཏེ་རང་གི་ལྟ་ཚུལ་ཡིན་ཁུལ་བྱ་བ་ནི་རང་
གིས་རང་གི་མགོ་ལ་ནག་ཉེས་ཀྱི་ཞྭ་མོ་ཞིག་བསྐོན་པ་ལས་ཅི་ཞིག་
བདོག །
(༥)
ངོ་མ་དེང་སང་གི་སྙན་ངག་པ་ཁ་ཤས་ཀྱིས་“གསར་རྟགས”བསྟན་པ་
ཆེ་སོང་བ་འདྲ། གལ་ཏེ་ཁྱོད་ཀྱིས་ང་རང་གོ་དཀའ་བའི་སྙན་ངག་
འབྲི་རྒྱུར་དགའ་བས་ཁྱོད་ཀྱིས་གོ་བ་མ་ལོན་པ་རེད་ཟེར་ན། གོ་
དཀའ་བའི་སྒོ་ནས་སྙན་ངག་འབྲི་རྒྱུ་ཞིག་ཡོད་པ་ཤིན་ཏུ་བདེན་མོད།
གོ་དཀའ་བའི་སྙན་ངག་དེ་དག་ཀྱང་ཀློག་པ་པོས་ཡང་ ཀློག་བསྐྱར་
ཀློག་བྱས་ཏེ། བསམ་གཞིགས་ཡང་ཡང་བྱས་ཀྱང་། མཐར་ད་
དུང་མི་གོ་ན་ སྙན་ངག་རྩོམ་ པ་པོ་རང་ཉིད་ལ་བཅའ་འདྲི་བྱས་ཚེ་
སེམས་ལ་འབབ་པའི་འགྲེལ་བཤད་རེ་བྱ་རྒྱུ་ཡོད་མོད། དེ་ང་སང་
གི་སྙན་ངག་པ་ཁ་ཤས་ལ་ཁྱོད་ཀྱི་སྙན་ངག་དེ་མི་གོ་གི་ཟེར་ནས་བཅའ་
འདྲི་རེ་བྱས་ཚེ། དགོད་བྲོ་བའི་ཚིག་ལོག་འགྲེལ་ལོག་ཅིག་བརྒྱབ་
ནས་ཁ་བསུབ་ཐབས་བྱེད་པ་དེ་རེད།
(༦)
གལ་ཏེ་ད་དུང་“སྙན་ངག་ལ་འགྲེལ་རྒྱག་མི་རུང༌། སྙན་ངག་ཡིད་
ཀྱིས་མྱངས་དགོས”ཟེར་ན། ངས་ཕྱིར་གདབ་འདོད་པའི་དྲིས་ལན་
ནི་“མྱོང་བྱ་མེད་པ་དག་ལ་མྱངས་རྒྱུ་མེད། གོ་དཀའ་བའི་སྙན་ངག་
གི་རིགས་ཀྱང་གཏན་ནས་གོ་རྒྱུ་མེད་པ་ཞིག་གཏན་ནས་མིན” ཟེར་
འདོད།
2002. 8. 15.
- 237 –



- • དུས་རབས་ཀྱི་བསམ་གཞིགས། -
མཇུག་བྱང་།
ཆེན་པོ་བོད་ཀྱི་ཆོས་སྲིད་གཉིས་ཆར་ལ་མཐོང་རྒྱ་མཁའ་ལས་ཡངས་
ཤིང་ལྷག་བསམ་དུང་ལྟར་དཀར་བའི་བཤེས་གཉེན་རྣམ་པ་དང་དགེ་
སློབ་རྣམ་པ། གཞན་མ་འོངས་བོད་ཀྱི་འབྱུང་འགྱུར་ ལ་ བསམ་་་
གཞིགས་གནང་མཁན་གྱི་རྩོམ་ གྲོགས་རྣམ་ པ་ལགས། སྤྱིར་རྩོམ་
སྒྲིག་པ་ཞིག་ལ་མཚོན་ན་ཆ་རྐྱེན་ངེས་ཅན་ཞིག་འཛོམས་དགོས་མོད།
ངེད་ཅག་ནི་དེ་ལས་ལྡོག་སྟེ་གོ་ རིག་ ཐོས་གསུམ་ སོགས་གང་འཐད་
ནས་ཞན་སྟབས། གླང་ཆེན་གྱི་ཁུར་གྲོག་མའི་འདེགས་མི་ནུས་བའི་
དཔེ་རུ་སོང་མོད། ང་ཚོས་མི་རིགས་དང་རིག་གནས་ལ་དུང་ཞེན་
ཁོ་ན་རུམ་ནས་འདི་ལྟ་བུ་ཞིག་སྒྲུབ་པའི་འགན་ཕྲག་ ཏུ་བླངས་ཏེ།
སྔར《རྫོགས་ལྡན་མཆོད་པའི་མེ་ཏོག》གྱི་དེབ་མིང་བརྗོད་བྱའི་་་་
འགྲོས་དང་མཐུན་པར་དུས་རབས་ཀྱི་བསམ་གཞིགས་དུ་བསྒྱུར་ཏེ་
གཟིགས་པ་པོ་རྣམས་ཀྱིས་སྤྱན་ལམ་དུ་བསྟར་བ་ལགས་ན། འཛམ་
གླིང་ཞི་བདེ་དང་མི་རིགས་མཐུན་ སྒྲིལ། རྒྱལ་བསྟན་ཡུན་གནས།
རང་ རིགས་དར་ རྒྱས་ སོགས་ལ་ བསམ་ མུས་ སུ་ མཆིས་ པའི་མཁྱེན་་་
ཡངས་དག་གིས་དེབ་འདིའི་སྒྲིག་སྟངས་དང་ཁ་ཕྱོགས་སོགས་ལ་བརྩེ་
བའི་མཛུབ་སྟོན་གནང་རྒྱུ་དང་སླད་མར་ཡང་རིས་མེད་ཀྱི་རྩོམ་པ་པོ་
རྣམས་ཀྱིས་བོད་བརྒྱུད་ནང་བསྟན་ཆོས་ལུགས་ཀྱིས་ཆེན་པོ་བོད་ཀྱི་
སྲིད་འབྱོར་རིག་གསུམ་འཕེལ་རྒྱས་སུ་འགྲོ་བ་ལ་གེགས་བྱེད་མིན་སྐོར་
གྱི་དཔྱད་བརྗོད་ཀྱི་གཙོས་བཀའ་བོད་ལྔ་དང་གཞན་སྐར་རྩིས་སྙན་
ངག་ལོ་རྒྱུས་གསོ་རིག་སོགས་ལས་བརྩམས་པའི་དཔྱད་བརྗོད་གནད་
དུ་འཁེལ་ཞིང་རྒྱས་བསྡུས་འཚམ་པ་རེ་དུས་ 2003. 11. 1ལྟར་་་་་
ཡ- 238 --



ཨ་མས • མཇུག་བྱང་། • -
རྩེ་སྐྱེས་རིག་པའི་
བསྐུར་གནང་ཡོད་པར་ཞུ།
འབྲེལ་གཏུགས་བྱེད་ས། ཞོ་འོང་འཕྲིན་ལས།
འ ཕུར་མདའ།
地址:青海同仁县瓜什則乡寺院
#pg :81130)
EiÉ:0973--8720249
བསྟན་ཞབས་གཅིག་ན་འཚོ་བའི་གྲོགས་པོ་བློ་བཟང་རབ་
གསལ་ལགས་ཀྱིས་མ་བསྐུལ་དང་བླང་སྒོས་ཐེངས་འདིའི་
ཞལ་འདེབས་ལ་སྒོར་ 50. དང་བསྟན་པ་ཆེ་ཆུང་གཉིས་
ཀྱིས་སྒོར་10. རེ་ཕུལ་་བ་ལ་སྙིང་ཐག་པ་ནས་བཀའ་དྲིན་
ཆེ་ཞུ་ཞུ།
—རྩོམ་སྒྲིག་པས།
239 མག་ལ་



རྩོམ་ སྒྲིག་ པ། འཕྲིན་ལས། འཕུར་མདའ།
མདུན་ཤོག་ཇུས་འགོད་པ། སྔགས་མང་ལས་ཤག
དུས་རབས་ཀྱི་བསམ་གཞིག
(དེབ་གཉིས་པ)
ཞང་ཀང་གྱི་ལིང་དཔེ་སྐྲུན་ཚད་ཡོད་ཀུང་ཟིས་བསྐྲུན་ཞིང་བཀྲམ།
དེབ་ཚད་ཧོ་སྨི། ༨༥༠༼ ༡༡༦༨ ༡/༣༢ པར་ཤོག༨
༢༠༠༢ ལོའི་ཟླ ༡༠ པར་པར་གཞི་དང་པོ་བསྒྲིགས།
༢༠༠༢ ལོའི་ཟླ ༡༠ པར་པར་ཐེངས་དང་པོ་བཏབ།
དཔར་གྲངས། ༡ - ༡༠༠༠
ISBN༩༦༢ - ༤༥༠—༨༦༡- ༥/D. ༤༤༧༦༦
དེབ་རེར་སྒོར ༡༡



编辑:程列 菩尔达
封面设计:阿芒工作室
时代的思考
(第二期)
香港天马图书有限公司出版发行
TIM MA BOOK COMPANY LIMITED
开本 850×1168 1/32 8印张
2002年10月第1版 2002年10月第1次印刷
印数:1-1000
ISBN962-450-861-5/D.44766
定价: 11 元
